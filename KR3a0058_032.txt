# -*- mode: mandoku-view; -*-
#+TITLE: 大學衍義
#+DATE: 2015-08-24 22:59:10.310123
#+PROPERTY: ID KR3a0058
#+PROPERTY: BASEEDITION WYG    
#+PROPERTY: JUAN 卷三十二
<pb:KR3a0058_WYG_032-1a>¶
欽定四庫全書¶
　大學衍義卷三十二¶
　　　　　　　　　　　　宋　真徳秀　撰¶
　誠意正心之要¶
　　戒逸欲¶
　　　沉湎之戒¶
微子(商書/篇名)父師(箕/子)若曰天毒降災荒殷邦方興沉酗于¶
酒(沉謂溺于酒/酗謂醉而怒)¶
<pb:KR3a0058_WYG_032-1b>¶
　　臣按酗酒者受也而箕子乃歸之於天蓋忠臣不¶
　　忍斥其君故為無所歸咎之辭也¶
泰誓(武王伐紂/誓師之辭)今商王受弗敬上天降災下民沉湎冒¶
色(冒亂/也)敢行暴虐罪人以族官人以世惟宫室臺榭陂¶
池侈服以殘害于爾萬姓又曰淫酗肆虐臣下化之¶
　　臣按受之惡衆矣而武王誓衆乃以沉湎為首者¶
　　人惟一心明則萬善所從出惛則衆慝所自生未¶
　　有沉溺于酒而志不惛者志一惛則無所不有矣¶
<pb:KR3a0058_WYG_032-2a>¶
　　故曰冒色曰暴虐曰宫室臺榭陂池侈服無不具¶
　　焉宜武王以為問罪之首也夫成湯惟其不邇聲¶
　　色也故徳懋懋官功懋懋賞受惟其沉湎冒色也¶
　　故罪人以族官人以世心有惛明之異故政有得失¶
　　之殊後之人主其可不鑑¶
酒誥王若曰明大命于妹邦(妹邦紂/故都也)乃穆考文王(穆敬/也)¶
肇國在西土(肇始/也)厥誥毖庶邦庶士越少正御事(誥告/也毖)¶
(謹/也)朝夕曰祀茲酒惟天降命肇我民惟元祀(元大/也)天降¶
<pb:KR3a0058_WYG_032-2b>¶
威我民用大亂䘮徳亦罔非酒惟行(行咅/幸)越小大邦用¶
䘮亦罔非酒惟辜(辜罪/也)文王告教小子有正有事(有正/有官)¶
(守者有事/有職業者)無彛酒越庶國飲惟祀徳將無醉惟曰我民¶
迪小子(迪訓/導也)惟土物愛厥心臧(臧善/也)聰聽祖考之彛訓¶
越小大徳小子惟一王曰封我西土棐徂邦君御事小¶
子(棐輔也/徂徃也)尚克用文王教不腆于酒(腆厚/也)故我至于今¶
克受殷之命王曰封我聞惟曰在昔殷先哲王(哲王謂/成湯)¶
迪畏天顯小民(迪蹈/也)經徳秉哲(經常也/秉執也)自成湯咸至于¶
<pb:KR3a0058_WYG_032-3a>¶
帝乙(帝乙商/之後王)成王畏相(成就/也)惟御事厥棐有恭(御事治/事也)¶
不敢自暇自逸矧曰其敢崇飲(矧況/也)越在外服侯甸男¶
衛邦伯越在内服百僚庶尹惟亞惟服宗工越百姓里¶
居罔敢湎于酒不惟不敢亦不暇惟助成王徳顯越尹¶
人祗辟(尹人者師尹也/祇敬也辟君也)我聞亦惟曰在今後嗣王酣身¶
(後王謂/商紂)厥命罔顯于民祗保越怨不易(易改/也)誕惟厥縱¶
淫泆于非彛(誕大也/泆蕩也)用燕䘮威儀(燕謂飲宴/䘮亡也)民罔不䀌¶
傷心(䀌痛/也)惟荒腆于酒不惟自息乃逸厥心疾很不克¶
<pb:KR3a0058_WYG_032-3b>¶
畏死辜在商邑越殷國滅無罹(罹憂/也)弗惟徳馨香祀登¶
聞于天誕惟民怨庶羣自酒腥聞在上故天降䘮于殷¶
罔愛于殷惟逸天非虐惟民自速辜¶
　　臣按商受淫酗臣民化之方文王之在西土已告¶
　　教在位者謹戒于酒矣及成王封康叔於衛衛受¶
　　之故都也漸染惟舊故作酒誥以訓敕之妹邦即¶
　　衛也成王之誥專為衛而作故云然也朝夕祀茲¶
　　酒言文王之告教諸侯而下至於治事之臣朝夕¶
<pb:KR3a0058_WYG_032-4a>¶
　　丁寜惟祀則飲斯酒也天之始生黍稷俾民為酒¶
　　惟用之大祀而已非資其沉酗也及我民以之䘮¶
　　徳諸侯以之䘮邦無不自斯酒始酒一也飲之有¶
　　度而受福則為天之降命飲之無度而受禍則為¶
　　天之降威觀小大邦用䘮之言則當時以酒亡國¶
　　者衆矣惟行以酒為行也惟辜以酒為罪也文王¶
　　既教羣下勿常于酒又教之徳將無醉凡飲酒能¶
　　以徳自持則無酣醟(音/泳)之過所謂不為酒困也民¶
<pb:KR3a0058_WYG_032-4b>¶
　　蒙文王之化亦各訓迪子弟惟土地所生之物是¶
　　愛故其心臧蓋一溺於酒則必旁求珎異以自奉¶
　　其欲廣則其心蠧矣是時為子弟者亦各聰聽祖¶
　　考之常訓訓之常則入于耳者熟聽之聰則志於¶
　　心也恪故於小大之徳視之惟一不以謹酒為小¶
　　焉謹酒非小徳則腆酒非小過亦明矣夫有司之¶
　　不腆酒於天命何預而王乃以克受商命為職此¶
　　之由何邪但觀幽厲陳隋之朝上下沉酣以致墜¶
<pb:KR3a0058_WYG_032-5a>¶
　　失天命則謹酒而受天命復何疑哉既又叙成湯¶
　　之謹酒與後王之酣身為康叔戒蓋湯上畏天下¶
　　畏民常其徳而不變秉其智而不惑自是至于帝¶
　　乙皆以成君徳敬輔相為心而治事之臣亦各盡¶
　　輔翼之敬雖自暇自逸且猶不敢況曰崇飲乎崇¶
　　飲謂相尚以飲也是時内外大小之臣無敢湎于¶
　　酒者不惟禀上之教不敢違亦以職守所在不暇¶
　　為不敢猶見勉强不暇則安之矣職守謂何上以¶
<pb:KR3a0058_WYG_032-5b>¶
　　助成君徳之顯明下以助大臣之祗辟也一時羣¶
　　臣以此自勵雖欲不興得乎及受沉酣其身命令¶
　　不著于民惟作怨之事是守惟淫泆非彛是縱安¶
　　燕以䘮其威儀考之史記受為酒池肉林使男女¶
　　倮而相逐其威儀之䘮如此民所以痛傷其心悼¶
　　國之將亡也而紂方且荒腆于酒逸欲不息其心¶
　　疾很雖殺身而不畏也罪在商邑雖滅國而不憂¶
　　也觀今之小人一醉之餘急疾强很水火可入兵¶
<pb:KR3a0058_WYG_032-6a>¶
　　刃可蹈則受之情狀可知矣馨徳者穢徳之對也¶
　　紂夷居弗事上帝既無馨香以祀而作怨于民羣¶
　　酗于酒惟有腥穢上聞于天天之喪商無復眷愛¶
　　之意者以受自放于逸故也天豈虐商者哉以商¶
　　人自速其辜耳此書言沉湎之禍至深至切豈惟¶
　　康叔敬守弗渝萬世人君皆當視為龜鑑¶
蕩(召穆公作以刺周/厲王穆公名虎)其五章曰文王曰咨咨女殷商天¶
不湎爾以酒不義從式(式用/也)既愆爾止(止容/止也)靡明靡晦¶
<pb:KR3a0058_WYG_032-6b>¶
式號式呼俾晝作夜¶
　　臣按召公知厲王之將亡故為此詩託於文王所¶
　　以咨嗟商紂者以諷王言天不使爾沉湎于酒而¶
　　惟不義是從是用也既愆爾止而下皆譏其飲酒¶
　　無度之狀天付人君以位豈欲爾如此哉不使爾¶
　　為而為之是逆天也儻厲王聞而知警其庶幾乎¶
小宛大夫刺幽王也其二章曰人之齊聖(齊肅/也)飲酒温¶
克(克勝/也)彼昬不知臺醉日富各敬爾儀天命不又(又再/也)¶
<pb:KR3a0058_WYG_032-7a>¶
　　臣按此詩言齊聖之人雖飲酒猶温恭自持以勝¶
　　所謂徳將無醉也彼昬然而不知者則一於醉而¶
　　日甚矣於是言各敬謹爾之威儀天命已去將不¶
　　復來不可以不恐懼也時幽王以酒䘮徳大夫恐¶
　　淪胥以敗與其同列自相規戒如此云¶
賓之初筵衛武公刺時也幽王荒廢媟近小人(媟狎/也)飲¶
酒無度天下化之君臣上下沉湎淫液武公既入而作¶
是詩其三章曰賔之初筵温温其恭其未醉止威儀反¶
<pb:KR3a0058_WYG_032-7b>¶
反(反反言重謹也一/云反反顧禮也)曰既醉止威儀幡幡(幡幡輕/数也)舍其¶
坐遷屢舞僊僊(僊僊軒/舉之狀)其未醉止威儀抑抑(抑抑謹/宻也)曰¶
既醉止威儀怭怭(怭怭媟/嫚也)是曰既醉不知其秩(秩序/也)四¶
章曰賔既醉止載號載呶(號呼也/呶讙也)亂我籩豆屢舞僛僛(僛/僛)¶
(傾側/之貌)是曰既醉不知其郵(郵過/也)側弁之俄(側傾也弁冠/也俄傾貎)¶
屢舞傞傞(傞傞不止也臣謂/傞傞者蹉跌之狀)既醉而出並受其福醉而不¶
出是謂伐徳飲酒孔嘉(孔甚也/嘉美也)維其令儀(令善/也)五章曰凡¶
此飲酒或醉或否既立之監或佐之史彼醉不臧不醉¶
<pb:KR3a0058_WYG_032-8a>¶
反耻式勿從謂母俾大(音/泰)怠匪言勿言匪由勿語由醉¶
之言俾出童羖(童無角/羖羊也)三爵不識矧敢多又¶
　　臣按此詩凡五章前二者言古者禮飲之事至三¶
　　章以後乃言幽王酣飲之失方其未醉也威儀猶¶
　　能敬謹猶能周宻及其既醉則幡幡然而輕矣怭¶
　　怭然而嫚矣舍其坐遷矣載號載呶矣籩豆亂而¶
　　&KR0227;弁俄矣至於屢舞不止始則僊僊然而軒舉次¶
　　則僛僛然而傾側甚則傞傞然而蹉跌矣君臣燕¶
<pb:KR3a0058_WYG_032-8b>¶
　　饗之間所以觀禮而乃媟瀆如此則諉之曰是既¶
　　醉而失其常也既醉而不知其過也然既醉矣何為¶
　　而不出乎醉而出未至於失禮之甚則君臣猶俱¶
　　受其福也醉而不出是戕伐其徳為禍可勝計邪¶
　　夫飲酒所以嘉美者以其有令儀也今乃若是儀¶
　　安在乎末章傳者多異辭而先儒劉彛之說曰幽¶
　　王飲酒必與羣衆小人男女罔間而立監命史俾¶
　　臨視巡省在㑹之人罔得弗醉也衆醉而淫亂邪¶
<pb:KR3a0058_WYG_032-9a>¶
　　惡百醜興焉而王用以為娛不醉者反恥而罰之¶
　　俾必醉衆皆醉矣淫亂邪惡無所不至幽王方以¶
　　為樂故立史監戒其勿言幸其昬迷大怠用以為¶
　　歡焉匪言勿言者厥有醉劇而才於淫穢巧于悖¶
　　亂匪可以言者則褒而美之用以為樂謹勿言其¶
　　非恐愧厥心而弗復肯焉故云匪言勿言也其醉¶
　　而善於悖亂違拂人倫之事謂之匪由由道也匪¶
　　由之人常常延納勿語于外留之以為吾王一笑¶
<pb:KR3a0058_WYG_032-9b>¶
　　之歡也有敢道及醉人之非者罰以童羖羖無童¶
　　者俾之必出所以困其不能謹言也是以有不得¶
　　已而預其燕飲者心知其非而口不敢言又恥於¶
　　其身亦為淫亂故三爵之後昬昬然醉矣不識不¶
　　知矣矧敢多飲而又寤哉幽王繼宣王中興之後¶
　　使為不道不若是之甚犬戎豈能殺之哉嗚呼禽¶
　　獸之所弗為而幽王為之其滅亡乃自取之也吕¶
　　祖謙謂彛於此章雖多牽强忿激然論酗酒之害¶
<pb:KR3a0058_WYG_032-10a>¶
　　深切詳明故録之臣今亦有取焉庶以為方來之¶
　　監云¶
抑(大雅/篇名)衛武公自警也三章曰其在于今興迷亂于政¶
顛覆厥徳荒耽于酒女雖湛樂從(汝者武/公自謂)弗念厥紹(紹/繼)¶
(也/)罔敷求先王克共(音/恭)明刑(刑法/也)¶
　　臣按此武公自言今日之所為也興猶書所謂方¶
　　興言為之未已也汝雖惟耽樂是從曾不念紹續¶
　　之重廣求先王之道而敬奉其明法乎蓋先王之¶
<pb:KR3a0058_WYG_032-10b>¶
　　明法未有不以耽樂為戒者能敬奉之則不為荒¶
　　縱之行矣¶
漢成帝嘗與張放等宴飲禁中皆引滿舉白談笑大噱¶
時乗輿幄坐屏風畫紂醉踞妲己作長夜之樂侍中班¶
伯乆疾新起上顧指畫而問曰紂為無道至於是乎對¶
曰書云乃用婦人之言何有踞肆於朝所謂衆惡歸之不¶
如是之甚者也上曰茍不若此此圖何戒對曰沉湎于¶
酒微子所以告去也式號式呼大雅所以流連也詩書¶
<pb:KR3a0058_WYG_032-11a>¶
淫亂之戒其原皆在于酒上乃喟然歎曰吾乆不見¶
班生今日復聞讜言放等不懌稍自引起更衣因罷¶
去¶
　　臣按班伯曰詩書淫亂之戒其原皆在于酒直哉¶
　　言乎成帝能嗟嘆之而不能因其言以自改卒以¶
　　沈湎妨政權移外家至于覆國其亦可監也夫¶
晉元帝初頗以酒廢事王導以為言帝命酌引觴覆之¶
於此遂罷¶
<pb:KR3a0058_WYG_032-11b>¶
　　臣按元帝之為君非能剛果必為者也其覆杯之¶
　　舉則于聽言改過而畧不凝滯此所以粗能自立¶
　　于江左歟¶
陳後主君臣酣飲自夕逹旦以此為常其後隋師東下¶
不為深備奏技縱酒賦詩不輟陳國遂亡¶
隋煬帝至江都荒淫益甚宫中為百餘房各盛供帳實¶
以美人日令一房為主帝與蕭后及幸姬歴就宴飲酒¶
巵不離口從姬千餘人亦常醉未幾為宇文化及所弑¶
<pb:KR3a0058_WYG_032-12a>¶
　　臣按以酒䘮邦其禍至陳隋而極故以二君終焉¶
　　　　以上論沉湎之戒¶
　¶
　¶
　¶
　¶
　¶
　¶
<pb:KR3a0058_WYG_032-12b>¶
　¶
　¶
　¶
　¶
　¶
　¶
　¶
　大學衍義卷三十二¶
