# -*- mode: mandoku-view; -*-
#+TITLE: 大學衍義
#+DATE: 2015-08-24 22:59:09.959004
#+PROPERTY: ID KR3a0058
#+PROPERTY: BASEEDITION WYG    
#+PROPERTY: JUAN 卷十四
<pb:KR3a0058_WYG_014-1a>¶
欽定四庫全書¶
　大學衍義卷十四¶
　　　　　　　　　　　　　宋　真德秀　撰¶
　格物致知之要一¶
　　明道術¶
　　　王道霸術之異¶
齊宣王(齊國名宣諡/也諸侯僭王)問曰齊桓晉文之事(齊桓公名小/白晉文公名)¶
(重耳皆春/秋時霸者)可得聞乎孟子對曰仲尼之徒無道桓文之¶
<pb:KR3a0058_WYG_014-1b>¶
事者是以後世無傳焉臣未之聞也無以則王乎(王謂/行王)¶
(者之/道也)曰徳何如則可以王矣曰保民而王莫之能禦也¶
(禦止/也)曰若寡人者可以保民乎哉曰可曰何由知吾可¶
也曰臣聞之胡齕曰王坐於堂上有牽牛而過堂下者¶
王見之曰牛何之對曰將以釁鐘(新鐘成殺牲以/血塗其隙曰釁)王曰舍¶
之吾不忍其觳&KR1100;(牛恐懼/之貎)若無罪而就死地曰然則廢¶
釁鐘與曰何可廢也以羊易之不識有諸曰有之曰是¶
心足以王矣百姓皆以王為愛也(愛愛/財也)臣固知王之不¶
<pb:KR3a0058_WYG_014-2a>¶
忍也王曰然誠有百姓者(實有如百/姓所譏者)齊國雖𥚹小吾何愛¶
一牛即不忍其觳&KR1100;若無罪而就死地故以羊易之也曰¶
王無異於百姓之以王為愛也以小易大(羊小/牛大)彼惡知之¶
(惡音汙言民/豈知王意)王若隱其無罪而就死地(隱痛/也)則牛羊何擇¶
焉王笑曰是誠何心哉我非愛其財而易之以羊也宜¶
乎百姓之謂我愛也曰無傷也是乃仁術也見牛未見¶
羊也君子之於禽獸也見其生不忍見其死聞其聲不¶
忍食其肉是以君子逺庖厨也王説曰(説喜/也)詩云他人¶
<pb:KR3a0058_WYG_014-2b>¶
有心予忖度之(詩小雅/之篇也)夫子之謂也夫我乃行之反而¶
求之不得吾心夫子言之於我心有戚戚焉(戚戚心/動貌)此¶
心之所以合於王者何也曰有復於王者曰吾力足以¶
舉百鈞(三十斤/爲一鈞)而不足以舉一羽明足以察秋毫之末¶
(毫至秋/而鋭)而不見輿薪(以車/載薪)則王許之乎曰否今恩足以¶
及禽獸而功不至於百姓者獨何與然則一羽之不舉¶
爲不用力焉輿薪之不見爲不用明焉百姓之不見保¶
爲不用恩焉故王之不王(音/旺)不爲也非不能也老吾老¶
<pb:KR3a0058_WYG_014-3a>¶
以及人之老幼吾幼以及人之幼(吾老我之父兄/吾幼我之子弟)天下¶
可運於掌詩云刑于寡妻至于兄弟以御于家邦言舉¶
斯心加諸彼而已故推恩足以保四海不推恩無以保¶
妻子古之人所以大過人者無他焉善推其所爲而已¶
矣今王發政施仁使天下仕者皆欲立於王之朝耕者¶
皆欲耕於王之野商賈皆欲藏於王之市行旅皆欲出¶
於王之塗天下之欲疾其君者(疾惡/也)皆欲赴愬於王(愬/與)¶
(訴/同)其若是孰能禦之¶
<pb:KR3a0058_WYG_014-3b>¶
　　臣按五霸桓文爲盛(五霸者齊桓晉文秦穆楚莊/宋襄皆春秋列國之君而霸)¶
　　(於諸侯/者也)故宣王欲聞其事也孟子直謂仲尼之徒¶
　　無道之者所以深沮宣王羡慕霸功之志而欲其¶
　　進於王道也世以爲王道甚髙而難行孟子斷之¶
　　以一言曰保民而王保云者愛䕶育飬之意書所¶
　　謂若保赤子是也王道不外乎保民而保民又不¶
　　外乎此心即宣王愛牛不忍殺之心知其可以保¶
　　民無難也或者見宣王以羊易牛謂其出於貪吝¶
<pb:KR3a0058_WYG_014-4a>¶
　　而孟子獨曰是心足以王矣所以警覺宣王使知¶
　　只此一心便足以王天下其所指示亦精切矣而¶
　　宣王猶不悟本心之所以然也於是孟子復曰無¶
　　傷也是乃仁術也是又警覺宣王使知前日以羊¶
　　易牛是乃行仁之術術謂法之巧者葢處事不可¶
　　無法雖有此心而無法以處之則亦徒善而已朱¶
　　熹謂人與禽獸同生而異類故用之以禮而不忍¶
　　之心施於見聞之所及其所以逺庖厨者亦以預¶
<pb:KR3a0058_WYG_014-4b>¶
　　飬此心而廣爲仁之術也宣王聞此乃始悦孟子¶
　　之知其心而亦未知王道之不外乎是也孟子復¶
　　爲一羽輿薪之譬以明愛物之難而仁民之易宣¶
　　王既能爲其所難乃不能爲其所易何哉善乎張¶
　　栻之説曰方其見牛而不忍者無以蔽之愛物之¶
　　端發見也其不能加恩於民者有以蔽之而仁民¶
　　之理不著也斯言也足以中宣王之病矣老老幼¶
　　幼而下則告宣王以行仁之序也聖人之視天下¶
<pb:KR3a0058_WYG_014-5a>¶
　　莫不欲歸吾仁而其行則自近始故親親而仁民¶
　　仁民而愛物其序不可紊也敬吾父兄慈吾子弟¶
　　所謂親親也推之以及人之父兄子弟所謂仁民¶
　　也由是逹之於天下雖昆蟲草木無不被其澤者¶
　　不過舉此之心加諸彼而已推恩足以保四海此¶
　　心流行雖逺必暨也不推恩無以保妻子此心壅¶
　　遏雖近不周也由親以及民由民以及物此古人¶
　　之善推也能及物而不能及民此宣王之不善推¶
<pb:KR3a0058_WYG_014-5b>¶
　　也發政施仁而下則告宣王以保民之實也其目¶
　　不過於任賢使士樂仕於朝薄其賦斂使農樂耕¶
　　於野寛其征税使商賈樂藏於市行旅樂出於塗¶
　　所謂王道者蓋如此豈有甚髙難行者哉惜宣王¶
　　終不悟也¶
公孫丑(孟子/弟子)問曰夫子當路於齊(夫子謂孟子也當路/謂爲卿相行國政也)¶
管仲(齊桓/公相)晏子(名嬰齊/景公相)之功可復許乎孟子曰子誠¶
齊人也知管仲晏子而已矣或問乎曽西(曾參/之孫)曰吾子¶
<pb:KR3a0058_WYG_014-6a>¶
與子路孰賢(仲由字子路/孔子弟子)曾西蹵然(不安/貎)曰吾先子之¶
所畏也(先子謂/曾參也)曰然則吾子與管仲孰賢曾西艴然不¶
悦曰爾何曾比予於管仲(曾則/也)管仲得君如彼其專也¶
行乎國政如彼其久也功烈如彼其卑也爾何曾比予¶
於是曰管仲曾西之所不爲也而子爲我願之乎曰管¶
仲以其君霸晏子以其君顯管仲晏子猶不足爲與曰¶
以齊王(音/旺)猶反手也¶
　　臣按齊宣王既慕桓文而公孫丑復慕管晏葢霸¶
<pb:KR3a0058_WYG_014-6b>¶
　　者功利之説深入人心爲日已久故不惟時君慕¶
　　之而學者亦慕之也孟子引曽西之言以折之葢¶
　　子路雖不及有爲而其所學固聖賢之大學也若¶
　　管仲之已試則桓公専任之四十餘年其所成就¶
　　不過國富兵彊而已此孔氏之門所羞稱者故雖¶
　　曾西不屑爲之况孟子以承三聖自任其肯與之¶
　　匹乎先儒楊時有曰孔子言子路之才曰千乗之¶
　　國可使治其賦也使其見於施爲如是而已其於¶
<pb:KR3a0058_WYG_014-7a>¶
　　九合諸侯一匡天下固有所不逮也然則曾西推¶
　　尊子路而羞比管仲者何哉譬之御者子路則範¶
　　我馳驅而不獲者也管仲之功詭遇而獲禽爾斯¶
　　言盡之使孟子當路於齊則必行王者之道其以¶
　　齊王信猶反掌之易也或謂晏子於齊固無功烈¶
　　之足言若管仲者孔子葢嘗以如其仁稱之孟子¶
　　學於孔子者也何其言之異邪曰孔子之稱稱其¶
　　攘夷狄而尊中夏也孟子所譏譏其舎王道而用¶
<pb:KR3a0058_WYG_014-7b>¶
　　霸術也所指固不同矣然孔子雖稱其功而器小¶
　　之譏不知禮之譏固未嘗略况世變日下使孟子¶
　　而不復議其舎王用霸之罪則人將廢然趨於霸¶
　　矣波流㴞㴞孰從而反之邪以此坊民商鞅申不¶
　　害之流猶以詐力彊國而甘處於霸之下者¶
孟子曰以力假仁者霸霸必有大國以德行仁者王王¶
不待大湯以七十里文王以百里以力服人者非心服¶
也力不贍也以德服人者中心悦而誠服也如七十子¶
<pb:KR3a0058_WYG_014-8a>¶
之服孔子也詩云自西自東自南自北無思不服此之¶
謂也¶
　　臣按先儒謂自古之論王霸者多矣未有如此章¶
　　之深切著明也葢王霸之辨曰德與力而已力者¶
　　國冨兵彊之謂初無心於爲仁而借其名以集事¶
　　也德者躬行心得之謂其仁素具於中而推之以¶
　　及物也霸者以力故必大國乃能爲之王者以德¶
　　不以力何待於大乎以力服人者有意於服人而¶
<pb:KR3a0058_WYG_014-8b>¶
　　人不敢不服以德服人者無意於服人而人不能¶
　　不服此天理人欲之分而王霸之所以異也夫孔¶
　　子以匹夫不得位而七十子終身從之是孰使之¶
　　然哉所謂心悦而誠服也王者之服人亦猶是也¶
　　以春秋攷之齊桓之伐衛若尊王也而心則在於¶
　　取賂(莊二十七年王使召伯廖賜齊侯命且請伐/衛以其立子頽也二十八年齊侯伐衛戰敗)¶
　　(衛師取/賂而還)其省難於魯若䘏鄰也而心則在於覘國¶
　　(閔元年齊仲孫湫來省難仲孫歸公曰魯可取乎/仲孫曰不可先儒譏其使計謀之士窺覘虚實有)¶
<pb:KR3a0058_WYG_014-9a>¶
　　(乗亂取/國之心)就其名義之最正者如救邢封衛之舉(閔/元)¶
　　(年齊人救邢僖/二年城楚丘)首止葵丘之盟(僖五年㑹王世子/于首止以定世子)¶
　　(之位九年諸侯/㑹盟于葵丘)然其心則欲仗義以服諸侯而成¶
　　已之霸若此之類皆所謂假仁者也其於小國則¶
　　滅譚(莊十/年)滅遂(十三/年)降鄣(三十年鄣/紀附庸也)遷陽(閔二年/陽國名)¶
　　(齊人偪/而遷之)是皆以力服之也然遂既滅矣而亡國遺¶
　　民猶能殲其師(齊人滅遂而戍之十七年齊師殲/于遂傳言遂因氏頜氏工婁氏須)¶
　　(遂氏饗齊/醉而殺之)戍則人不心服可知矣至於大國則於¶
<pb:KR3a0058_WYG_014-9b>¶
　　楚也雖仗諸侯之衆執王祭之名能使其受盟於¶
　　召陵(僖四年公會齊侯宋公陳侯衛侯鄭伯許男/曹伯侵蔡蔡潰遂伐楚次于陘楚屈完來盟)¶
　　(于師盟于召陵傳稱其責楚之詞曰爾貢包茅不/入王祭不共無以縮酒對曰貢之不入寡君之罪)¶
　　(也敢不/共給)曾未數年伐吾與國之黄又從而滅之齊¶
　　卒不能救也既又伐吾與國之徐齊雖救之終莫¶
　　止其敗也(十一年楚人伐黄十二年楚滅黄十五/年楚人伐徐諸侯救徐楚人敗徐於婁)¶
　　(林/)其於晉也未嘗能使之一與會盟葢嘗取虢與¶
　　虞矣不聞其以滅同姓問之也(僖五/年)又嘗殺太子¶
<pb:KR3a0058_WYG_014-10a>¶
　　申生矣不聞其以易嫡子正之也(五/年)葵丘之盟將¶
　　來會而還亦不聞其致詰之也(僖九/年)葢其力之所¶
　　至則可以服之力之所不及則無以服之矣迨其末¶
　　年城緣陵而散(僖十三年諸侯城緣陵/傳曰散亂也桓德哀矣)城鄫而不¶
　　果(僖十六年城鄫役人病有夜登/丘而呼曰齊有亂不果城而還)狄侵衛又侵鄭¶
　　(僖十三年侵衛/十四年侵鄭)而不能遏魯滅項雖討其罪而不¶
　　能終是雖易服者亦無以服之矣(僖十七年魯滅/項齊人以爲討)¶
　　(而止公聲姜以公故㑹/齊侯于卞公至自㑹)又其甚也身没未㡬而曹¶
<pb:KR3a0058_WYG_014-10b>¶
　　衛邾之師已見伐矣(僖十七年十二月齊侯小白/卒十八年正月宋公曹伯衛)¶
　　(人邾人伐齊五月宋師及/齊師戰于甗齊師敗績)若晉文之譎其視齊桓¶
　　之正又不逮焉本無義也而假一事示之義本無¶
　　信也而假一事示之信本無禮也而假一事示之¶
　　禮(晉侯始入而教其民二年欲用之子犯曰民不/知義未安其居於是乎出定襄王入務利民民)¶
　　(懐生矣將用之子犯曰民未知信未宣其用於是/乎伐原而示之信民易資者不求豐焉明徴其辭)¶
　　(公曰可矣乎子犯曰民未知禮未/生其共於是乎大蒐以示之禮)曰示云者表而¶
　　揚之以夸衆也故一朝王之頃而遽請隧焉(僖十/四年)¶
<pb:KR3a0058_WYG_014-11a>¶
　　(王子帯作難天王䝉塵於外二十五年狐偃言于/晉侯曰求諸侯莫如勤王遂殺大叔定襄王請隧)¶
　　(弗/許)是名爲勤王而實窺大物也陽樊不服則圍之¶
　　(王與之陽樊温原攅茅之田陽樊不服圍/之倉葛呼曰此誰非王之婣親其俘之也)原不服¶
　　又圍之名雖受地於王實則以力取也五霸莫盛¶
　　於桓文然皆以力假仁而不本於德故能屈人之¶
　　力而無以服其心視昔成湯之興也東征而西怨¶
　　文王之作也大畏而小懐爲何如哉臣故略叙其¶
　　事以信孟子之説¶
<pb:KR3a0058_WYG_014-11b>¶
荀子曰粹而王(粹謂純/全也)駮而霸(駮雜/也)¶
　　臣按荀卿以粹駮二字而爲王霸之分亦可謂知¶
　　言者也葢粹然出於仁義者王也仁而雜以不仁¶
　　義而雜以不義者霸也王者純乎道德而霸者雜¶
　　以功利此其所以異也荀卿之論王霸非一獨此¶
　　爲當於理他如隆禮尊賢重法愛民之别敬日敬¶
　　時之分皆非是故弗取焉¶
董仲舒曰夫仁人者正其誼不謀其利明其道不計其¶
<pb:KR3a0058_WYG_014-12a>¶
功是以仲尼之門五尺童子羞稱五伯(伯讀/曰霸)爲其先詐¶
力而後仁義也¶
　　臣按孟子之後其能深闢五霸者惟仲舒爲然葢¶
　　仁人者知正義而已利之有無不論也知明道而¶
　　已功之成否不計也義謂天下合宜之理道謂天¶
　　下通行之路其實一也霸者則惟利是謀而於義¶
　　有不暇顧惟功是計而於道有不暇䘏此所以見¶
　　黜於孔氏之門也至本朝程顥又謂得天理之正¶
<pb:KR3a0058_WYG_014-12b>¶
　　極人倫之至者堯舜之道也用其私心依仁義之¶
　　偏者霸者之事也王道如砥本乎人情出於禮義¶
　　若履大路而行無復囘曲霸者﨑嶇反側於曲逕¶
　　之中而卒不可入堯舜之道顥之言與孟子仲舒¶
　　實相表裏故錄云¶
　　　　以上論王道霸術之異¶
　¶
　大學衍義卷十四¶
