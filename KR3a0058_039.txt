# -*- mode: mandoku-view; -*-
#+TITLE: 大學衍義
#+DATE: 2015-08-24 22:59:10.442629
#+PROPERTY: ID KR3a0058
#+PROPERTY: BASEEDITION WYG    
#+PROPERTY: JUAN 卷三十九 
<pb:KR3a0058_WYG_039-1a>¶
欽定四庫全書¶
　大學衍義卷三十九¶
　　　　　　　　　　　　宋　真德秀　撰¶
　齊家之要二¶
　　嚴内治¶
　　　内臣忠謹之福¶
春秋左氏傳僖公二十四年晉文公既入(文公重/耳也)吕郤¶
畏偪(吕甥郤苪惠公之臣/畏為文公所偪害)將焚公宫而弑晉侯寺人披¶
<pb:KR3a0058_WYG_039-1b>¶
請見(寺人内官/披其名也)公使讓之且辭焉(辭不/見)曰蒲城之役君¶
命一宿女(音/汝)即至(君謂晉獻公也重耳在蒲城獻公/以驪姬之讒伐之重耳遂奔翟)其¶
後余從狄君以田渭濱女為惠公來求殺余命女三宿¶
女中宿至雖有君命何其速也夫袪猶在(袪衣也披斬/重耳之袪)¶
女其行乎對曰臣謂君之入也其知之矣若猶未也又將¶
及難君命無二古之制也除君之惡唯力是視蒲人狄¶
人余何有焉(言文公在蒲則蒲人在/狄則狄人於我何有也)今君即位其無蒲¶
狄乎齊桓公置射鈎而使管仲相(乾時之役管仲/射桓公中帶鉤)君若¶
<pb:KR3a0058_WYG_039-2a>¶
易之何辱命焉(言君若反齊桓之所為/己將自去不須辱命)行者甚衆豈惟¶
刑臣(言一失人心則去者多/也披閹人故自謂刑臣)公見之以難告(告吕郤欲/焚公宫)¶
三月晉侯潛㑹秦伯于王城(潛出以避/吕郤之難)己丑晦公宫火¶
瑕甥(即吕/甥也)郤芮不獲公乃如河上秦伯誘而殺之¶
　　臣按披可謂知君臣之義矣方獻惠時重耳為公¶
　　子在外公使伐焉若披有二心於重耳豈得為忠¶
　　丁公為項羽將而私漢王終以被戮漢景帝為太¶
　　子而召衛綰綰不往以此見褒披惟知此義是以¶
<pb:KR3a0058_WYG_039-2b>¶
　　事獻惠時知有獻惠而不知有文公及文公既入¶
　　即吾君也有難而不以告又豈得為忠乎文公見¶
　　之遂免於難觀其言曰君命無二古之制也除君¶
　　之惡唯力是視非賢而能之乎此不惟内臣所當¶
　　法凡為人臣皆所當法也¶
漢元帝時史游為黄門令勤心納忠有所補益¶
　　臣按漢藝文志游有所著急就篇行於世方是時¶
　　石顯以中人筦執樞機肆為姦慝而游乃勤心納¶
<pb:KR3a0058_WYG_039-3a>¶
　　忠有所禆益可謂賢矣顯雖叨權竊寵卒不免竄¶
　　流以死千載之下讀其傳者猶唾詈之而游於侍¶
　　從之暇優游翰墨著為小學之書有補世用身保¶
　　寵禄名垂方來豈不美哉豈不美哉¶
順帝時中常侍良賀清儉退厚位至大長秋陽嘉中詔¶
九卿舉武猛賀獨無所薦帝問其故對曰臣生自草茅¶
長於宫掖既無知人之明又未嘗交接士類昔衛鞅因¶
景監以見有識知其不終今得臣舉者匪榮伊辱固辭¶
<pb:KR3a0058_WYG_039-3b>¶
之¶
　　臣按晉文公得原(邑/名)難其守問於寺人勃鞮以畀¶
　　趙衰夫衰賢者也舉而得賢則勃鞮亦賢也後之¶
　　議者猶以為譏蓋中臣之職承侍左右從容納忠¶
　　可也而薦引人才則非其職矣良賀能以景監薦¶
　　商鞅為非自謂得臣舉者匪榮伊辱賢矣哉後之¶
　　中臣蓋有援引小人使預機政相與表裏以成其¶
　　姦者皆賀之罪人也¶
<pb:KR3a0058_WYG_039-4a>¶
吕强少以宦官為小黃門再遷中常侍為人清忠奉公¶
靈帝時例封宦者以强為都鄉侯强辭讓懇惻固不敢¶
當帝乃聽之因上疏陳事曰諸侯上象四七下裂茅土¶
髙祖重約非功臣不侯所以重天爵明勸戒也中常侍¶
曹節王甫張讓等並為列侯宦官祜薄品卑人賤䜛謟¶
媚主佞邪徼寵疾妬忠良而陛下不悟妄授茅土開國¶
承家小人是用陰陽乖剌罔不由兹又後宮綵女數千¶
衣食之費日數百金民有饑色而莫之䘏宮女無用填¶
<pb:KR3a0058_WYG_039-4b>¶
積後庭豈無憂怨又今外戚四姓貴倖之家及中官公¶
族無功德者造起館舍凡有萬數樓閣連接丹青素堊¶
雕刻之費不可單言䘮葬踰制奢麗過禮競相放效穀¶
梁傳曰財盡則怨力盡則懟師曠曰梁柱衣繡民無褐¶
衣池有棄酒士有渴死廐馬秣粟民有饑色此之謂也¶
又前召議郎蔡邕對問於金商門邕不敢懷道迷國切¶
言極對陛下不宻其言至令宣露羣邪膏脣拭舌競欲¶
咀嚼造作飛條陛下曲受誹謗致邕刑罪室家徙放老¶
<pb:KR3a0058_WYG_039-5a>¶
幼流離豈不負忠臣哉今羣臣以邕為戒上畏不測之¶
難下懼劍客之害臣知朝廷不復聞忠言矣太尉段熲¶
武勇冠世習於邊事而為司𨽻校尉楊球所誣一身既¶
斃妻子逺播天下惆悵功臣失望宜徵邕更授任反熲¶
家屬則忠正路開衆怨以弭矣帝知其忠而不能用時¶
帝多稸私蔵收天下之珍每郡國貢獻先輸中署强上¶
疏諌不省黄巾賊起帝問所宜施行强欲先誅左右貪¶
濁者大赦黨人料簡刺史二千石能否帝納之乃先赦¶
<pb:KR3a0058_WYG_039-5b>¶
黨人諸常侍人人求退又各自徵還家親子弟在州郡¶
者中常侍趙忠等遂共搆强云與黨人共議朝廷數讀¶
霍光傳帝不恱使中黄門持兵召强强怒曰吾死亂起¶
矣丈夫欲盡忠國家豈能對獄吏乎遂自殺¶
　　臣按吕强雖處内侍之官而有直臣之節使當時¶
　　處以大長秋之任必能振起綱維肅清宫省使同¶
　　類者相觀而化皆為忠良而所事之主適皆昏庸¶
　　凡所開陳一不之用乃以䜛誣交締䧟之刑網觀¶
<pb:KR3a0058_WYG_039-6a>¶
　　其慷慨就死畧無惴懼之意可謂烈丈夫矣或謂¶
　　强之所職非諫爭也而乃譊譊不已毋乃侵官乎¶
　　是不然古者官師相規工執藝事以諌工猶可諌¶
　　况内侍乎巷伯刺䜛之詩亦寺人所作也特不當¶
　　招權撓政然後為侵官爾强雖坐直言以死而千¶
　　載之下仰其芬烈視彼同時諸貂璫輩賣弄福威¶
　　取快一時終不免於大僇者鳯凰鴟鴞相去逺矣¶
唐劉貞亮本俱氏名文珍冒所養父改焉性忠强識義¶
<pb:KR3a0058_WYG_039-6b>¶
理順宗立淹痼弗能朝唯李忠言牛美人侍美人以帝¶
㫖付忠言忠言授之王叔文叔文與栁宗元等裁定然¶
後下中書忠言素懦謹每見叔文與論事無敢異同唯¶
貞亮乃與之争又惡朋黨熾結因與中人劉琦薛文珍¶
等同勸帝立廣陵王為太子監國(王即憲/宗也)帝納其奏貞¶
亮召學士衛次公鄭絪等至金鑾殿草定制詔太子已¶
立盡逐叔文黨委政大臣議者美其忠憲宗之立貞亮¶
為有功然終身無所寵假¶
<pb:KR3a0058_WYG_039-7a>¶
　　臣按劉貞亮之忠不減吕强至其排去姦邪之黨¶
　　請立英明之嗣有功於唐之社稷又非强所及矣¶
　　自昔人臣凡與援立者莫不以定䇿元勲自詭怙¶
　　權徼寵雖以霍光之賢有不免焉貞亮内臣也既¶
　　居近宻又著勲勞而乃退然自處委政廟堂無秋¶
　　毫侵紊豈不賢哉帝之立貞亮有功而終身無所¶
　　寵假憲宗豈少恩者耶霍氏之誅正以寵過而驕¶
　　之故憲宗於貞亮無所假者乃所以全之歟君臣¶
<pb:KR3a0058_WYG_039-7b>¶
　　之道於是乎兩得之矣¶
馬存亮元和時知内侍省事進左神䇿中尉軍所籍凡¶
十餘萬存亮料東尤精伍無罷士(罷當/作疲)都無冗員敬宗¶
初染署工張韶與卜者蘇𤣥明善𤣥明曰吾嘗為子卜¶
當與殿食我與焉吾聞上晝夜獵出入無度可圖也韶¶
每輸染材入宮衛士弗呵也乃陰結諸工百餘人匿兵¶
車中若輸材者入右銀臺門約昏夜為變有詰其載者¶
韶謂謀覺殺其人出兵大呼成列時帝擊毬清思殿驚¶
<pb:KR3a0058_WYG_039-8a>¶
將幸右神䇿或曰賊入宮不知衆寡道逺可虞不如入¶
左軍近且速從之初帝嘗寵右軍中尉梁守謙每游幸¶
兩軍角勝帝多欲右勝而左軍以為望至是存亮出迎¶
捧帝足泣負而入以五百騎往迎二太后比至而賊已¶
斬關入清思殿仗士拒之不勝存亮遣左神䇿大將軍¶
康藝全右神䇿大將軍康志睦等率騎兵討賊射韶及¶
𤣥明皆死遲明盡捕亂黨左右軍清宫車駕還羣臣詣¶
延明門見天子存亮於一時功最髙乃推委權勢求淮¶
<pb:KR3a0058_WYG_039-8b>¶
南監軍¶
太和中中尉王守澄誣宰相宋申錫謀立漳王湊上甚¶
怒守澄欲即遣二百騎屠申錫家存亮固爭曰如此則¶
京城自亂矣宜召他相議其事守澄乃止後致仕存亮¶
逮事德宗更六朝資端畏善訓士唐世中人以忠謹稱¶
者唯存亮西門季𤣥嚴遵美三人而已¶
　唐史臣曰楚鄖公辛不敢讐君而忘父寃(事見/左傳)昭愍¶
　之世(昭明愍/宗諡)兩軍寵遇有厚薄而卒用存亮夷難功¶
<pb:KR3a0058_WYG_039-9a>¶
　莫及者自古忠臣出於疏棄不用蓋多矣存亮豈通¶
　記書道理之人邪何其識君臣大義明甚不尸大勞¶
　畏權處外又愈賢矣¶
　　臣按存亮以一身扞人主之難可謂忠矣又以一¶
　　言全宋申錫闔門之命不幾於仁乎嗚呼賢哉¶
嚴遵美歴左軍容使嘗歎曰北司供奉官以胯衫給事¶
今執笏過矣樞宻使無聽事唯三楹舍蔵書而已今堂¶
狀帖黄決事此楊復㳟奪宰相權之過也蓋疾時中官¶
<pb:KR3a0058_WYG_039-9b>¶
肆横云後從昭帝遷鳳翔求致仕後徵為兩軍中尉遵¶
美曰一軍尚不可為况兩軍乎固辭不起隱青城山年¶
八十餘卒¶
　　臣按嚴遵美之為人知分義明去就葢賢者也方¶
　　其時為樞密使為中尉者鮮不以怙權寵致覆敗¶
　　獨遵美抗㝠鴻之志投簪紱隱山林以夀考終非¶
　　賢而能之乎臣是以表而出之¶
　　　　以上論内臣忠謹之福臣按歐陽修作五代¶
<pb:KR3a0058_WYG_039-10a>¶
　　　　史記叙後唐張承業本末謂其事甚偉反復¶
　　　　稱道之迹其本末如修言不謬顧其時與事¶
　　　　有不可為後法者故畧之¶
　　嚴内治¶
　　　内臣預政之禍¶
春秋左氏傳僖二年齊寺人貂始漏師于多魚(地/名)¶
　杜預曰寺人内奄官豎貂也齊桓多嬖寵内則如夫¶
　人者六人外則幸豎貂易牙等終以此亂國傳言貂¶
<pb:KR3a0058_WYG_039-10b>¶
　於此始擅貴寵漏泄桓公軍事為齊亂張本(齊亂事/見係國)¶
　(本/篇)¶
　　臣按内臣之預軍政自此始方其時管仲相桓公¶
　　霸諸侯功烈赫然而禍亂之本已潛伏於閨闥中¶
　　曾莫之察故聖人作易以勿用取女為戒其有㫖¶
　　哉¶
秦趙髙者生而隱宫始皇聞其强力通於獄法拜中車¶
府令使教胡亥決獄胡亥幸之髙有罪始皇使蒙毅治¶
<pb:KR3a0058_WYG_039-11a>¶
之毅當髙法當死始皇以髙敏於事赦之復其官二世¶
即位趙髙說以嚴法刻刑令有罪者相坐誅滅大臣及¶
宗室更為法律務益刻深(餘事已見姦臣篇/漢石顯之屬放此)¶
漢宦官傳序(范蔚/宗撰)曰易曰天垂象聖人則之宦者四星¶
在皇位之側故周禮置官亦備其數閽者守中門之禁¶
寺人掌王宫之戒其來尚矣漢襲秦制置中常侍官然¶
亦用士人以參其選皆銀璫左貂給事殿省及髙后稱¶
制乃以張卿為大謁者出入卧内受宣詔命文帝時有¶
<pb:KR3a0058_WYG_039-11b>¶
趙談北宫伯子頗見親倖至武帝數宴後庭或潛游離¶
館故請奏機事多以宦人主之中興之初宦官悉用閹¶
人不復雜調他士永平中始置員數中常侍四人小黃門¶
十人和帝即阼幼弱而竇憲兄弟專總權威内外臣僚¶
莫由親接所與居者唯閹宦而已故鄭衆得專謀禁中¶
終除大憝遂享分土之封超登宫卿之位於是中官始¶
盛焉委用漸大而其員稍增中常侍至有十人小黄門¶
二十人改以金璫右貂兼領卿署之職不得不委用刑¶
<pb:KR3a0058_WYG_039-12a>¶
人寄之國命手握王爵口含天憲非復掖庭永巷之職¶
閨牖房闥之任也其後孫程定立順之功曹騰參建桓¶
之䇿續以五侯合謀梁冀受鉞迹其公正恩固主心故¶
中外服從上下屏氣舉動回山海呼吸變霜露阿㫖曲¶
求則光寵三族直情忤㫖則參夷五宗漢之綱紀大亂¶
矣若夫髙冠長劍紆朱懷金者布滿宮闈苴茅分虎南¶
面臣人者蓋以十數皆剝割萌黎競恣奢欲同敝相濟¶
故其徒有繁敗國蠧政不可殫書所以海内嗟毒志士¶
<pb:KR3a0058_WYG_039-12b>¶
窮棲寇劇緣間摇亂區夏因復大考鈎黨轉相誣染凡¶
稱善士莫不離被災毒竇武何進位崇戚近乗九服之¶
囂怨協羣英之勢力而以疑留不斷至於殄敗斯亦運¶
之極乎雖袁紹龔行芟夷無餘然以暴易亂亦何云及¶
自曹騰說梁冀竟立昬弱魏武因之遂遷龜鼎(魏武曹/操者曹)¶
(嵩之養子嵩又/騰之養子也)所謂君以此始必以此終信乎其然矣¶
和帝永元中竇憲兄弟專權帝以朝臣上下莫不附憲¶
獨中常侍鄭衆不事豪黨遂與定議誅憲鄭衆遷大長¶
<pb:KR3a0058_WYG_039-13a>¶
秋帝䇿勲班貴每辭多受少帝由是賢之嘗與議論政¶
事宦官用權自此始矣¶
　　臣按此東漢内臣預政之始也鄭衆之為人雖賢¶
　　於其徒然開端作俑終為漢世大患豈非孝和之¶
　　罪哉¶
安帝永初元年太尉徐防以災異寇賊䇿免司空尹勤¶
以雨水漂流䇿免¶
　仲長統昌言曰光武慍數世之失權忿强臣之竊命¶
<pb:KR3a0058_WYG_039-13b>¶
　矯枉過正雖置三公事歸臺閣三公之職備員而已¶
　政有不治猶加譴責而權移外戚之家寵被近習之¶
　孺親其黨類用其私人内充京師外布列郡顛倒賢¶
　愚貿易遷舉疲駑守境貪殘牧民怨氣並作陰陽失¶
　和此戚宦之臣所致然也反䇿讓三公至於死免可¶
　謂噭號泣血者矣昔文帝之鄧通可謂寵愛而猶展¶
　申屠嘉之志見任如此何患於左右小臣哉近世戚¶
　宦請託不行立能陷人於不測之禍惡可得而彈正¶
<pb:KR3a0058_WYG_039-14a>¶
　哉¶
二年太尉楊震數論中常侍樊豐等罪為所譖罷為庶¶
人飲酖卒¶
　　臣按是時宦官能譖殺大臣其權又盛扵永元矣¶
安帝崩閻太后臨朝欲久專國政迎北鄉侯懿為嗣濟¶
陰王(安帝子已立為儲嗣/後為閻顯等譖廢)以廢黜不得上殿親臨悲號¶
不食未幾北鄉侯病篤中常侍孫程謂濟陰王謁長者¶
長興渠曰王以嫡統本無失徳先帝用䜛遂至廢黜若¶
<pb:KR3a0058_WYG_039-14b>¶
北鄉侯不起相與共斷江京閻顯事無不成者渠然之¶
北鄉侯薨顯白太后秘不發喪而更徵諸王子閉宫門¶
屯兵自守程等聚謀迎濟陰王即位收閻顯等誅之封¶
孫程等皆為列侯程食邑萬户是為十九侯(濟陰王立/是為順帝)¶
　　臣按宦官至是以立君之功封侯者十九人則其¶
　　權又盛於永初矣¶
順帝陽嘉二年夏六月丁丑洛陽宣德亭地拆長八十¶
五丈帝引公卿所舉樸敦之士使之對䇿及特問以當¶
<pb:KR3a0058_WYG_039-15a>¶
世之敝為政所宜李固對曰詔書所以禁侍中尚書中¶
臣子弟不得為吏察孝廉者以秉威權容請託故也而¶
中常侍在日月之側聲勢振天下子弟祿任曾無限極¶
雖外託謙黙不干州郡而謟偽之徒望風進舉今可為¶
設常禁同之中臣又宜罷退宦官去其權重裁置常侍¶
二人方直有德者省事左右小黃門五人才智閑雅者¶
給事殿中如此則論事厭塞昇平可致也上覧衆對以¶
李固為第一諸常侍叩頭謝罪朝廷肅然以固為議郎¶
<pb:KR3a0058_WYG_039-15b>¶
宦官疾之作為飛章以陷其罪事從中下久乃得釋出¶
為洛令固棄官歸漢中四年春二月初聽中官得以養¶
子襲爵初帝之復位宦官之力也由是有寵參與政事¶
御史張綱上書曰竊尋文明二帝德化尤盛中官常侍¶
不過兩人近倖賞賜裁滿數金惜費重民故家給人足¶
而頃者以來無功小人皆有官爵非愛民重器承天順¶
道者也書奏不省¶
　　臣按宦官權寵至此愈盛李固言之而獲辠張綱¶
<pb:KR3a0058_WYG_039-16a>¶
　　言之而不省其漸將有不可制者矣¶
桓帝延熹元年帝召小黄門史唐衡中常侍單超小黄¶
門史左悺中常侍徐璜黄門令具瑗等五人共定議誅¶
梁冀(誅冀事見/後外戚傳)詔賞誅冀之功封單超徐璜具瑗左悺¶
唐衡皆為侯超食二萬户璜等各萬餘户世謂之五侯¶
仍以悺衡為中常侍自是權勢專歸宦官矣五侯尤貪¶
縱傾動内外時災異數見白馬令李雲露布上言移副¶
三府曰梁冀雖持權專擅虐流天下今以罪行誅猶召¶
<pb:KR3a0058_WYG_039-16b>¶
家臣搤殺之耳而猥封謀臣萬户以上髙祖聞之得無¶
見非西北列將得無解體孔子曰帝者諦也(諦審/也)今官¶
位錯亂小人諂進財貨公行政化日損尺一拜用(尺一/詔版)¶
(也/)不經御省是帝欲不諦乎帝得奏震怒下有司逮雲¶
詔尚書都䕶劍㦸送黄門北寺獄使中常侍管霸與御¶
史廷尉雜考之時𢎞農五官掾杜衆傷雲以忠諌獲罪¶
上書願與雲同日死帝愈怒遂并下廷尉皆死獄中於¶
是嬖寵益横¶
<pb:KR3a0058_WYG_039-17a>¶
　　臣按桓帝因宦侍而殺直臣又併殺其論救者於¶
　　是亾國之兆見矣¶
三年尚書朱穆疾宦官恣横上疏曰按漢故事中常侍¶
參選士人建武以後乃悉用宦者自延平以來浸益貴¶
盛假貂璫之飾處常伯之任天朝政事一更其手權傾¶
海内寵貴無極子弟親戚並荷榮任放濫莫能禁禦窮¶
破天下空竭小民愚臣以為可悉罷省遵復往初更選¶
海内清淳之士明達國體者以補其處即兆庶黎萌蒙¶
<pb:KR3a0058_WYG_039-17b>¶
被聖化矣帝不納後穆因進見復口陳曰臣聞漢家舊¶
典置侍中中常侍各一人省尚書事黄門侍郎一人傳¶
發書奏皆用姓族自和熹太后以女主稱制不接公卿¶
乃以閹人為常侍小黄門通命兩宫自此以來權傾人¶
主窮困天下宜皆罷遣博選耆儒宿德與參政事帝怒¶
不應穆伏不肯起左右傳出良久乃趨而去自此中官¶
數因事稱詔詆毁之穆素剛不得意居無㡬憤懣發疽¶
卒¶
<pb:KR3a0058_WYG_039-18a>¶
　　臣按桓帝寵宦孺而抑忠良李雲杜衆以此死於¶
　　前朱穆又以是死於後亾國之政日促矣¶
初帝為蠡吾侯受學於甘陵周福及即位擢福為尚書¶
時同郡河南尹房植有名當朝鄉人為之謡曰天下規¶
矩房伯武(植/字)因師獲印周仲進(福/字)二家賓客互相譏揣¶
遂各樹朋徒漸成尤隙由是甘陵有南北部黨人之議¶
自此始矣汝南太守宗資以范滂為功曹南陽太守成¶
瑨以岑晊為功曹皆委心聽任使之裒善糾違肅清朝¶
<pb:KR3a0058_WYG_039-18b>¶
府滂尤剛勁疾惡如讐滂甥李頌素無行中常侍唐衡¶
以屬資資用為吏滂寢而不召郡中中人莫不怨之宛¶
有富賈張汎者與後宫有親又善雕鏤玩好之物頗以¶
賂遺中官以此得顯位用勢縱横晊勸瑨收捕汎等既¶
而遇赦瑨竟誅之小黄門趙津貪横放恣為一縣巨患¶
太原太守劉瓆使郡吏王允討捕亦於赦後殺之於是¶
中常侍侯覽使張汎妻上書訟寃宦官因縁譖訴瑨瓆¶
帝大怒徵瑨瓆皆下獄有司承㫖奏瑨等罪當棄市太¶
<pb:KR3a0058_WYG_039-19a>¶
傅陳蕃等共請瑨瓆等罪帝不恱有司劾奏之蕃乃獨¶
上疏曰寇賊在外四支之疾内政不理心腹之患前梁¶
氏五侯毒徧海内天啓聖意收而戮之天下之議冀當¶
小平明鑑未逺覆車如昨而近習之權復相扇結小黄¶
門趙津大猾張汎等肆行貪虐姦媚左右前太原太守¶
劉瓆南陽太守成瑨糾而戮之雖言赦後不當誅殺原¶
其誠心在乎去惡而小人道長熒惑聖聽遂使天威為¶
之發怒必加刑讁已為過甚况乃重罰令伏歐刀乎昔¶
<pb:KR3a0058_WYG_039-19b>¶
丞相申屠嘉召責鄧通雒陽令董宣折辱公主而文帝¶
從而請之光武加以重賞未聞二臣有專命之誅而今¶
左右羣豎惡傷黨類妄相交援致此刑譴聞臣是言當¶
復嗁訴陛下深宜割塞近習與政之源引納尚書朝省¶
之士簡練清髙斥黜佞邪如是天和於上地洽於下休¶
禎符瑞豈逺乎哉帝不納宦官由此疾蕃彌甚瑨瓆竟¶
死獄中瑨瓆素剛直有經術知名當時故天下惜之¶
河内張成善風角推占當赦教子殺人司𨽻李膺督促¶
<pb:KR3a0058_WYG_039-20a>¶
收捕既而逄宥獲免膺愈懷忿疾竟案殺之成素以方¶
伎交通宦官帝亦頗信其占宦官教成弟子牢修上書¶
告膺等養太學遊士交結諸郡生徒更相驅馳共為部¶
黨誹訕朝廷疑亂風俗於是天子震怒班下郡國逮捕¶
黨人布告天下使同忿疾案經三府太尉陳蕃卻之曰¶
今所案者皆海内人譽憂國忠公之臣此等猶將十世¶
宥也豈非罪名不章而致收掠者乎不肯平署帝愈怒¶
遂下膺等於黄門北寺獄其辭所連及太僕杜宻御史¶
<pb:KR3a0058_WYG_039-20b>¶
中丞陳翔及陳實范滂之徒二百餘人或逃遁不獲皆¶
懸金購募使者四出相望陳蕃復上書極諌帝諱其言¶
切託以蕃辟召非人䇿免之永康元年陳蕃既免朝臣¶
震栗莫敢復為黨人言者賈彪曰吾不西行大禍不解¶
乃入雒陽說城門校尉竇武上疏曰陛下即位以來未¶
聞善政常侍黄門競行譎詐妄爵非人伏尋西京佞臣¶
執政終䘮天下今不慮前事之失復尋覆車之軌臣恐¶
二世之難必將復及趙髙之變不朝則夕近者姦臣牢¶
<pb:KR3a0058_WYG_039-21a>¶
修造設黨議遂收前司𨽻校尉李膺等逮考及數百人¶
曠年拘録事無效驗臣唯膺等建忠抗節志經王室此¶
誠陛下稷卨伊吕之佐而虛為姦臣賊子之所誣枉天¶
下寒心海内失望唯陛下留神澄省時見理出以厭人¶
鬼喁喁之心如此咎徵可消天應可待書奏因以病上¶
還城門校尉槐里侯印綬霍諝亦為表請帝意稍解使¶
中常侍王甫就獄訊黨人范滂等皆三木囊頭暴於階¶
下甫以次辨詰曰卿等更相拔舉迭為脣齒其意如何¶
<pb:KR3a0058_WYG_039-21b>¶
滂曰仲尼之言見善如不及見惡如探湯滂欲使善善¶
同其清惡惡同其汙謂王政之所願聞不悟更以為黨¶
古之修善自求多福今之修善身陷大戮身死之日願¶
埋滂於首陽山側上不負皇天下不愧夷齊甫愍然為¶
之改容乃得並解桎梏李膺等又多引宦官子弟宦官¶
懼請帝以天時宜赦六月庚申赦天下改元黨人二百¶
餘人皆歸田里書名三府禁錮終身¶
　　臣按黨議之興本由成瑨殺張汎劉瓆殺趙津爾¶
<pb:KR3a0058_WYG_039-22a>¶
　　姦豪驕恣為民蟊賊二千石舉職奉法按而誅之¶
　　亦何罪之有桓帝以嬖近之譖暴興大獄舉天下¶
　　善士一網而空之使非宦官自為身謀力請宜赦¶
　　則二百餘人者皆為東市之鬼矣然則帝非宥黨¶
　　人乃宥宦官也然猶書名三府禁錮終身自古大¶
　　無道之世所未有也¶
靈帝建寜元年以城門校尉竇武為大將軍前太尉陳¶
蕃為太傅與武及司徒胡廣參錄尚書事己亥解瀆亭¶
<pb:KR3a0058_WYG_039-22b>¶
侯宏至即皇帝位初竇太后之立也陳蕃有力焉及臨¶
朝政無大小皆委於蕃蕃與竇武同心戮力以奬王室¶
徵天下名賢李膺杜宻尹勲劉瑜等皆列於朝廷與共¶
參政事於是天下之士莫不延頸想望太平而帝乳母¶
趙嬈及諸女尚書旦夕在太后側中常侍曹節王甫等¶
共相朋結謟事太后太后信之故出詔命有所封拜蕃¶
武疾之嘗共㑹朝堂蕃私謂武曰曹節王甫等自先帝¶
時操弄國權濁亂海内今不誅之後必難圖武深然之¶
<pb:KR3a0058_WYG_039-23a>¶
蕃大喜武於是引同志尚書令尹勲等共定計䇿㑹日¶
有食之蕃謂武可因此斥罷宦官以塞天變武乃白太¶
后曰故事黄門常侍但當給事省内門户近署財物耳¶
今乃使與政事任重權子弟布列專為貪暴天下匈匈¶
正以此故宜悉誅廢以清朝廷太后曰漢元以來故事¶
世有宦官但當誅其有罪者豈可盡廢時中常侍管霸¶
頗有才略專制省内武先白收霸及中常侍蘇康等皆¶
坐死武復白誅曹節等太后猶豫未忍宦官反誣蕃武¶
<pb:KR3a0058_WYG_039-23b>¶
奏白太后廢帝為大逆乃夜召所親歃血共盟謀誅武¶
等蕃武皆死遷太后於南宫於是羣小得志士大夫皆¶
䘮氣¶
　　臣按宦官之惡至是極矣然蕃武欲盡戮之毋乃¶
　　已甚乎太后以為但當去其有罪者斯言是也使¶
　　蕃等因管霸既死之餘亟如太后指擇其罪之尤¶
　　者戮一二人自餘或逐之外服或許之自新重整¶
　　權綱勿使内臣預朝政則宫省穆然無事矣不此¶
<pb:KR3a0058_WYG_039-24a>¶
　　之為而欲肆其屠翦使逆孺得反其鋒而用之豈¶
　　天不祚漢乎何蕃武之賢而為謀弗臧也嗚呼悲¶
　　夫¶
初李膺等雖廢錮天下士大夫皆髙尚其道而穢汙朝¶
廷希之唯恐不及更共相標榜為之稱號以竇武陳蕃¶
劉淑為三君君者言一世之所宗也李膺杜宻等為八¶
俊俊者言人之英也又有八顧八及八厨之目及陳竇¶
用事復舉拔膺等陳竇誅膺等復廢宦官疾惡膺等每¶
<pb:KR3a0058_WYG_039-24b>¶
下詔書輒申黨人之禁侯覽怨張儉尤甚覽鄉人朱並¶
素佞為儉所棄承覽意指上書告儉與同鄉二十四人¶
共為部黨圖危社稷而儉為之魁詔刋章捕儉等大長¶
秋曹節因此諷有司奏諸鉤黨者故司空虞放及李膺¶
杜宻朱㝢荀翌翟超劉儒范滂等請下州郡考治是時¶
上年十四問節等曰何以為鉤黨對曰鉤黨者即黨人¶
也上曰黨人何用為惡而欲誅之耶對曰欲為不軌上¶
曰不軌欲如何對曰圖危社稷上乃可其奏或謂李膺¶
<pb:KR3a0058_WYG_039-25a>¶
曰可去矣對曰事不辭難罪不逃刑臣之節也吾年已¶
六十死生有命去將安之乃詣詔獄考死門生故吏並¶
被禁錮范滂詣獄其母與之訣曰汝今得與李杜齊名¶
死亦何恨滂跪受教再拜而辭顧其子曰吾欲使汝為¶
惡惡不可為使汝為善則我不為惡行路聞之莫不流¶
涕凡黨人死者百餘人妻子皆徙邊天下豪傑及諸學¶
有行義者宦官一切指為黨人有怨隙者因相陷害睚¶
眦之忿濫入黨中州郡承㫖或有未嘗交關亦罹禍毒¶
<pb:KR3a0058_WYG_039-25b>¶
其死徙廢禁者又六七百人郭㤗聞黨人之死私為慟¶
曰詩云人之云亾邦國殄瘁漢室滅矣但未知瞻烏爰¶
止于誰之屋耳¶
　　臣按易之否小人道長君子道消聖人以為上下¶
　　不交而天地無邦無邦亾國之謂也今黨人之死¶
　　者皆忠良志義之士而靈帝所與共國者不過十¶
　　數姦倖之人雖欲不亾不可得已郭㤗之慟不亦¶
　　宜乎¶
<pb:KR3a0058_WYG_039-26a>¶
六年鉅鹿張角反以中常侍封諝徐奉等為内應中平¶
元年帝召羣臣㑹議北地太守皇甫嵩以為宜解黨禁¶
上問計於中常侍吕强對曰黨錮久積人情怨憤若不¶
赦宥輕與張角合謀為變滋大悔之無救帝懼而從之¶
遂赦天下黨人還諸徙者是時中常侍趙忠張讓等皆¶
列侯貴寵帝言張常侍是我公趙常侍是我母由是宦¶
官無所憚畏並起宅第擬則宮室上嘗欲登永安侯臺¶
宦官恐望見其居處乃使中大夫尚伹諌曰天子不當¶
<pb:KR3a0058_WYG_039-26b>¶
登髙登髙則百姓虛散上自是不敢復升臺榭及封諝¶
徐奉事發上詰責諸常侍曰汝曹常言黨人欲為不軌¶
皆令禁錮或有伏誅者今黨人更為國用汝曹反與張¶
角通為可斬未皆叩頭曰此王甫侯覽所為也於是諸¶
常侍人人求退各自徵還宗親子弟在州郡者趙忠夏¶
惲等遂共譖吕强自殺郎中張鈞上書曰竊唯張角所¶
以能興兵作亂萬民所以樂附之者其源皆由十常侍¶
多放父兄子弟婚親賔客典據州郡辜榷財利侵掠百¶
<pb:KR3a0058_WYG_039-27a>¶
姓百姓之寃無所告訴故聚為盗賊宜斬十常侍縣頭¶
南郊以謝百姓遣使者布告天下可不須師旅而大寇¶
自消帝以鈞章示諸常侍皆免冠徒跣頓首乞自致雒¶
陽詔獄並出家財以助軍費有詔皆冠履視事如故帝¶
怒鈞曰此真狂子也十常侍固當有一人善者不御史¶
承㫖遂誣奏鈞學黄巾道收掠死獄中¶
　　臣按靈帝平時以閽寺為父母以忠賢為仇讐故¶
　　雖知中常侍之與賊通而不能誅知黨人之為國¶
<pb:KR3a0058_WYG_039-27b>¶
　　用而不能湔祓任之也惽亂之君無足譏者特以¶
　　為將來之監云¶
靈帝崩皇子協立何太后臨朝改元光熹大將軍何進¶
秉朝政袁紹勸進悉誅宦官太后未從進用紹計多召¶
四方猛將及諸豪傑使並引兵向京城以脇太后時并¶
州牧董卓亦在召中侍御史鄭泰諌曰董卓强忍志欲¶
無厭若借之朝命授以大事將恣凶欲必危朝廷尚書¶
盧植亦言不宜召卓進皆不從卓聞召即時就道進謀¶
<pb:KR3a0058_WYG_039-28a>¶
積日頗泄中官懼而思變張讓率其黨數十人持兵伏¶
省戸下詐以太后詔召進入於是斬進紹引兵闕下捕¶
趙忠等斬之遂閉北宫門勒兵捕諸宦者無少長殺之¶
凡二千餘人或有無鬚而誤死者張讓等困迫將帝步¶
出穀門夜至小平津公卿無得從者唯尚書郎盧植河¶
南中部掾閔貢夜至河上貢厲聲質責讓等且曰今不¶
速死吾將殺汝因手劍斬數人讓等惶怖投河死¶
　　臣按東漢宦官之禍起於鄭衆等之有功夫人臣¶
<pb:KR3a0058_WYG_039-28b>¶
　　而有功夫豈不善而禍之起顧由此何哉蓋婦寺¶
　　之職均在中闈婉嫕淑謹婦之善者也柔順忠篤¶
　　寺之善者也婦不貴於有能則寺亦豈貴扵有功¶
　　哉有功則寵寵則驕驕則横雖欲無禍得乎故安¶
　　順桓靈之世寺人之寵日盛寵盛則為害愈深為¶
　　害深則被禍愈酷至於陳蕃竇武圖之而不勝漢¶
　　以益亂袁紹圖之而勝漢遂以亾曹節王甫趙忠¶
　　張讓之徒最其魁桀無一能全其首領者然則寵¶
<pb:KR3a0058_WYG_039-29a>¶
　　而驕驕而横是乃殞身䘮元之招也曷若史游良¶
　　賀之徒優游終始無所疵吝之為得邪吁來者其¶
　　尚鑑諸¶
　　　　以上論内臣預政之禍¶
　¶
　¶
　¶
　¶
<pb:KR3a0058_WYG_039-29b>¶
　¶
　¶
　¶
　¶
　¶
　¶
　¶
　大學衍義卷三十九¶
