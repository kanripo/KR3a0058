# -*- mode: mandoku-view; -*-
#+TITLE: 大學衍義
#+DATE: 2015-08-24 22:59:10.392626
#+PROPERTY: ID KR3a0058
#+PROPERTY: BASEEDITION WYG    
#+PROPERTY: JUAN 卷三十六
<pb:KR3a0058_WYG_036-1a>¶
欽定四庫全書¶
　大學衍義卷三十六¶
　　　　　　　　　　　　宋　真德秀　撰¶
　　齊家之要一¶
　　　重妃匹¶
　　　　謹選立之道¶
闗雎(詩三百/篇之首)后妃之徳也闗闗雎鳩(闗闗和聲雎鳩王/鳩摯而有别之禽)¶
在河之洲(洲水中/可居處)窈窕淑女(窈窕幽閒之/意淑善也)君子好逑(好/亦)¶
<pb:KR3a0058_WYG_036-1b>¶
(善也逑/匹也)參差荇菜(參差長短不齊/之貎荇接余也)左右流之(左右言無/方也流順)¶
(水之流而/取之也)窈窕淑女寤寐求之求之不得寤寐思服(服/猶)¶
(懐/也)悠哉悠哉(悠長/也)輾轉反側(皆卧不/安之意)參差荇菜左右采¶
之(采取而/擇之也)窈窕淑女琴瑟友之參差荇菜左右芼之(芼/熟)¶
(而薦/之也)窈窕淑女鐘鼓樂之¶
　漢匡衡曰妃匹之際生民之始萬福之原婚姻之禮¶
　正然後品物遂而天命全孔子論詩以闗雎為始言¶
　太上者民之父母(太上謂/人君也)后夫人之行不侔乎天地¶
<pb:KR3a0058_WYG_036-2a>¶
　則無以奉神靈之綂而理萬物之宜故詩曰窈窕淑¶
　女君子好逑言能致其貞淑不貳其操情欲之感無¶
　介於容儀宴私之意不形於動静夫然後可以配至¶
　尊而為宗廟主此綱紀之首王敎之端也自上世以¶
　來三代興廢未有不由此者也班固曰易基乾坤詩¶
　首闗雎夫婦之際人道之大端也¶
　詩大序曰周南召南正始之道王化之基是以闗雎¶
　樂得淑女以配君子¶
<pb:KR3a0058_WYG_036-2b>¶
　朱熹曰周之文王生有聖徳又得聖女姒氏以為之¶
　配宮中之人於其始至見其有幽閒貞静之徳故作¶
　是詩言彼闗闗然之雎鳩則相與和鳴於河洲之上¶
　矣此窈窕之淑女則豈非君子之善匹乎言其相與¶
　和樂而恭敬亦若雎鳩之情摯而有别也二章本其¶
　未得而言彼參差荇菜則當左右無方以流之矣此¶
　窈窕之淑女則當寤寐不㤀以求之矣葢此人此徳¶
　世不常有求之不得則無以配君子而成其内治之¶
<pb:KR3a0058_WYG_036-3a>¶
　美故其憂思之深不能自已至於如此也末章據今¶
　始得而言彼參差之荇菜既得之則當采擇而亨芼¶
　之矣此窈窕之淑女既得之則當親愛而娛樂之矣¶
　葢此人此徳世不常有幸而得之則有以配君子而¶
　成内治故其喜樂尊奉之意又如此云¶
　呂祖謙曰后妃之徳坤徳也闗闗睢鳩在河之洲擬¶
　諸形容者也窈窕淑女君子好逑咏歎其真王者之¶
　良匹也唯天下之至静為能配天下之至健也萬化¶
<pb:KR3a0058_WYG_036-3b>¶
　之原一本諸此未得之也如之何而勿憂既得之矣¶
　如之何而勿樂也悠哉悠哉輾轉反側憂之不過其¶
　則也琴瑟友之鐘鼔樂之樂之不過其則也所謂樂¶
　而不淫哀而不傷者也友亦樂也鐘鼔有時而奏琴¶
　瑟無時而不在側若朋友然故曰友¶
　　臣按闗雎之義諸儒盡之唯聖明參玩焉則所謂¶
　　正始之道王化之基者灼然無疑矣¶
大明之二章曰摯仲氏任(摯國名仲中女/也任摯國姓)自彼殷商來¶
<pb:KR3a0058_WYG_036-4a>¶
嫁于周曰嬪于京(摯殷之諸侯故言自殷來/嫁于周京周之都邑也)乃及王季¶
維徳之行大任有身(身孕/也)生此文王四章曰天監在下¶
有命既集文王初載天作之合在洽之陽在渭之涘(洽/水)¶
(之陽渭水之涘莘國/所在大姒革女也)五章曰大邦有子俔天之妹(俔譬/也)¶
文定厥祥(文禮也/祥吉也)親迎于渭造舟為梁不顯其光(不顯/顯也)¶
六章曰有命自天命此文王于周于京纘女維莘(纘繼/也繼)¶
(大任之/事也)長子維行(長子長女/也行嫁也)篤生武王保右命爾燮伐¶
大商(燮和也/順也)¶
<pb:KR3a0058_WYG_036-4b>¶
　　臣按此詩言周家世有賢聖之君徳合乎天天予¶
　　以賢聖之配生聖子而成伐功也始則大任由摯¶
　　國而來配王季相與修徳於是乎生文王繼則大¶
　　姒由莘國而來配文王相與修德於是乎生武王¶
　　其曰天監在下有命既集文王初載天作之合者¶
　　天監于下命既集于周矣故於文王之初年而黙¶
　　定其配也俔天之妹者大姒之徳可以繼天也文¶
　　定厥祥親迎于渭造舟為梁不顯其光者卜而得¶
<pb:KR3a0058_WYG_036-5a>¶
　　吉則行聘禮以定之既聘矣則又親迎以成之舟¶
　　梁之制於是乎始其禮盛故其光顯也有命自天¶
　　生此文王于周于京纘女維莘長子維行者有文¶
　　王以興周室有莘女以繼大任天實命之非人能¶
　　為也篤生武王保右命爾燮伐大商者厚周家而¶
　　生武王順天命而伐大商天實右之亦非人能為¶
　　也原周之成伐功者以其有聖子原周之生聖子¶
　　者以其有聖后而聖后之生又以王季文王修徳¶
<pb:KR3a0058_WYG_036-5b>¶
　　格天之故則周家之興豈偶然哉¶
思齊(大雅/篇名)文王所以聖也其一章曰思齊大任(思語辭/齊莊敬)¶
(也/)文王之母思媚周姜(大姜大王之/妃媚順也)京室之婦大姒嗣¶
徽音(徽美/也)則百斯男¶
　朱熹曰此詩歌文王之徳而推本之曰此莊敬之大¶
　任乃文王之母實能媚于周姜而稱其為周室之婦¶
　至于大姒又能繼大任美徳之音而子孫衆多上有¶
　聖母所以成之者速内有賢妃所以助之者深¶
<pb:KR3a0058_WYG_036-6a>¶
漢顯宗明徳馬皇后伏波將軍援之女年十三入太子宫¶
奉承陰后(隂后光/武后也)傍接同列禮則修補上下安之顯宗即¶
位以為貴人時后前母姊子賈氏亦以選入生肅宗帝以¶
后無子令養之謂曰人未必當自生子但患愛養不至耳¶
后於是盡心撫育勞瘁過於所生肅宗孝性淳篤恩性天¶
至母子慈愛始終無纎芥之間后常以皇嗣未廣每懐憂¶
歎薦達左右若恐不及後宫有進見者每加慰納若數所¶
寵引輒増隆遇永平三年春有司奏立長秋宫(長秋后/宫名也)帝¶
<pb:KR3a0058_WYG_036-6b>¶
未有所言皇太后曰馬貴人徳冠後宫即其人也遂立為¶
皇后既正宫闈愈自謙肅能誦易好讀春秋楚辭尤善周¶
官董仲舒書常衣大練裙不加緣帝嘗幸苑囿離宫后輒¶
以風邪霧露為戒辭意欵備多見詳擇時楚獄連年不斷¶
囚相證引坐繫者甚衆后慮其多濫乘間言及惻然帝¶
感悟之夜起彷徨為思所納卒多有所降宥時諸將奏¶
事及公卿較議難平者帝數以試后后輒分解趣理各¶
得其情每於侍執之際輒言及政事多所毘補而未嘗¶
<pb:KR3a0058_WYG_036-7a>¶
以家私干欲寵敬日隆始終無衰及肅宗即位尊后曰¶
皇太后自撰顯宗起居注削去兄防參醫藥事(馬防后/之兄也)¶
(嘗侍顯/宗疾)帝請曰黄門舅旦夕供養且一年既無褒異又¶
不錄勤勞無乃過乎太后曰吾不欲令後世聞先帝數¶
親後宫之家故不著也建初元年欲封爵諸舅太后不¶
聽明年夏大旱言事者以為不封外戚之故有司因此¶
上奏宜依舊典太后詔曰凡言事者欲媚朕以要福耳¶
昔王氏五侯同日俱封其時黄霧四塞不聞澍雨之應¶
<pb:KR3a0058_WYG_036-7b>¶
又田蚡竇嬰(二人皆武/帝時外戚)寵貴横恣傾覆之禍為世所傳¶
故先帝防慎舅氏不令在樞機之位諸子之封裁令半¶
楚淮陽諸國常謂我子不當與先帝子等今有司奈何¶
欲以馬氏比陰氏乎吾為天下母而身服大練食不求¶
甘左右但著帛布無香薫之飾者欲身率下也以為外¶
親見之當傷心自勅但笑言太后素好儉前過濯龍門¶
上見外家問起居者車如流水馬如游龍倉頭衣綠褠¶
領袖正白顧視御者不及逺矣故不加譴怒但絶嵗用¶
<pb:KR3a0058_WYG_036-8a>¶
而已冀以黙愧其心而猶懈怠無憂國㤀家之慮知臣¶
莫若君况親屬乎吾豈可上負先帝之㫖下虧先人之¶
徳重襲西京敗亾之禍哉固不許帝省詔悲歎復重請¶
曰漢興舅氏之封侯猶皇子之為王也太后誠存謙虚¶
奈何令臣獨不加恩三舅乎太后報曰吾反覆思之思¶
令兩善豈徒欲獲謙讓之名而使帝受不外施之嫌哉¶
昔竇太后(景帝后武/帝母也)欲封王皇后(武帝/后)之兄丞相條侯¶
(周亞/夫也)言受髙祖約無軍功非劉氏不侯今馬氏無功於¶
<pb:KR3a0058_WYG_036-8b>¶
國豈得與陰郭中興之后等耶(陰郭二氏/皆光武后)常觀富貴之¶
家祿位重叠猶再實之木其根必傷吾計之熟矣勿有¶
疑也初太夫人塟起墳㣲髙太后以為言兄廖等即時¶
减削其外親有謙素義行者輒假借温言賞位如有纎¶
芥則先見嚴恪之色然後加譴其美車服不軌法度者¶
便絶屬籍遣歸田里於是内外從化被服如一諸家惶¶
恐倍於永平時(永平顯/宗年號)乃置織室蠶於濯龍中(濯龍/宫名)數¶
往觀視以為娛樂常與帝旦夕言道政事及教授諸小¶
<pb:KR3a0058_WYG_036-9a>¶
王論語經書述敘平生雍和終日¶
　　臣按明徳馬氏之所以賢於人者有五肅宗非其¶
　　所生而盡心撫育㤀己私也憂皇嗣未廣而薦達¶
　　左右如恐弗及不妬忌也帝每出遊幸輒以風邪¶
　　霧露為戒楚獄之寃乘閒開陳以致感悟多所原¶
　　宥能輔佐也躬衣大練崇節儉也裁抑馬氏封爵¶
　　不私外家也有此五者故為兩都賢后之最後世¶
　　未有及焉者推本言之又以知問學喜讀書之故¶
<pb:KR3a0058_WYG_036-9b>¶
　　然則后之於學其可不講哉¶
唐太宗文徳長孫后隋右驍衛將軍晟女喜圖傳視古¶
今善惡以自鑑矜尚禮法晟以女太宗時隠太子釁閲¶
已構后内盡孝事髙祖謹承諸妃消釋嫌隙俄為皇后¶
性約素服御取給則止益觀書雖容櫛不少廢與帝言¶
或及天下事辭曰牝雞司晨家之窮也可乎帝固要之¶
訖不對後廷有被罪者帝怒詔繩治俟意解徐為開理¶
終不令有寃下嬪生豫章公主而死后視如所生媵侍¶
<pb:KR3a0058_WYG_036-10a>¶
疾病輟所御飲藥資之下懷其仁兄無忌於帝本布衣¶
交以佐命為元功出入卧内帝將引以輔政后固謂不¶
可乘閒曰妾託體紫宫尊貴已極不願私親更據權于¶
朝漢之官霍(官謂上官氏昭帝/后也霍事見後)可以為戒帝不聽后密¶
諭令牢讓帝不獲已乃聽后喜見顔間太子承乾乳媪¶
請增東宫什器后曰太子患無徳與名器何請為從幸¶
九成宫方屬疾㑹柴紹等急變聞帝甲而起后輿疾以¶
從宮司諫止后曰上震驚吾可自安疾稍亟太子欲請¶
<pb:KR3a0058_WYG_036-10b>¶
大赦汎度道人祓塞災㑹后曰死生有命非人力所支¶
若修福可延吾不為惡使為善無效我尚何求且赦令¶
國大事佛老異方敎耳皆上所不為豈宜以吾亂天下¶
法時房𤣥齡小譴就第后曰𤣥齡陛下布衣舊非大故¶
不可棄妾家以恩澤進無徳而祿易以取禍無屬樞柄¶
以外戚奉朝請足矣妾生無益於時死不可以厚塟又¶
請帝納忠容諫勿受讒省遊畋作役死無恨后嘗采古¶
婦人事著女則十篇又為論斥漢之馬后不能簡抑外¶
<pb:KR3a0058_WYG_036-11a>¶
家使與政事乃戒其車馬之侈此謂開本源恤末事常¶
誡守者吾以自簡故書無條理勿令至尊見之及崩宫¶
司以聞帝為之慟示近臣曰后此書可用垂後我豈不¶
通天命而割情乎顧内失吾良佐哀不可已耳¶
初長樂公主將出降上以皇后所生特愛之勅有司資¶
送倍於永嘉公主(高祖/女也)魏徵諫曰昔漢明帝欲封皇子¶
曰我子豈得與先帝子比皆令半楚淮陽今資送公主¶
倍於長主得無異明帝之意乎上然其言入告皇后后¶
<pb:KR3a0058_WYG_036-11b>¶
嘆息曰妾亟聞陛下稱重魏徵不知其故今觀其引禮¶
義以抑人主之情乃知真社稷之臣也妾與陛下結髮¶
為夫婦曲承恩禮每言必先候顔色不敢輕犯威嚴况¶
以人臣之疎逺乃抗言如是陛下不可不從也因請遣¶
中使齎錢絹以賜徵且曰聞公正直乃今見之故以相¶
賞公且常秉此心勿轉移也上嘗罷朝怒曰㑹須殺此¶
田舎翁后問為誰上曰魏徵每廷辱我后退具朝衣立¶
于庭上驚問其故后曰妾聞主明臣直今魏徵直由陛¶
<pb:KR3a0058_WYG_036-12a>¶
下之明故也妾敢不賀上乃恱¶
　　臣按文徳長孫后之賢其行事皆可為後世法方¶
　　太宗之怒魏徵也非后從容開捄則徵不得免矣¶
　　其為君徳之累可勝計耶一言而全直臣於將死¶
　　之際立太宗於無過之地雖古之賢后何以逾此¶
　　吁可仰哉吁可仰哉(以上皆/徳選者)¶
漢武帝衛后字子夫生微也為平陽主謳者(平陽公主/帝之姊)¶
武帝過平陽主主見所侍美人帝不説既飲謳者進帝¶
<pb:KR3a0058_WYG_036-12b>¶
獨説子夫帝起更衣子夫侍尚衣得幸主因送入宮後¶
有身尊寵召其兄衛長君弟青侍中元朔元年生男據¶
遂立為皇后後色衰遭巫蠱事自殺¶
成帝趙后本長安宫人壯屬陽阿主家學歌舞號曰飛¶
燕成帝㣲行出過陽阿主作樂上見飛燕悦之召入宮¶
大幸有女弟復召入俱為倢伃貴傾後宮許后之廢也¶
上欲立趙倢伃皇太后嫌其所出㣲甚難之太后姊子¶
淳于長為侍中數往來傳語得太后指上封倢伃父為¶
<pb:KR3a0058_WYG_036-13a>¶
成陽侯諫大夫劉輔上書以為武王周公承順天地以¶
饗魚烏之瑞然猶君臣祗懼動色相戒况于季世不䝉¶
繼嗣之福屢受威怒之異雖夙夜自責改過易行畏天¶
命念祖業妙選有徳之世考卜窈窕之女以承宗廟順¶
神祇心塞天下望子孫之祥猶恐晩暮今乃觸情縱欲¶
傾於卑賤之女欲以母天下不畏于天不愧于人惑莫¶
大焉里語曰腐木不可以為柱卑人不可以為主書奏¶
上使侍御史攸縛輔繫掖庭祕獄後月餘立倢仔為皇¶
<pb:KR3a0058_WYG_036-13b>¶
后寵少衰而弟昭儀絶幸後以殘滅繼嗣危宗廟貶為¶
孝成皇后又廢為庶人自殺¶
　　臣按二后一以謳者進一以歌者進始進不正其¶
　　能終乎古今以色選者非一姑錄二事為方來之¶
　　鑑他不悉紀云又按漢之選后色進之外有以親¶
　　進者孝惠張后宣平侯敖女敖尚帝姊魯元公主¶
　　呂太后欲為重親以公主女配帝為后欲使生子¶
　　萬方終無子遂使陽為有身取後宫美人子名之¶
<pb:KR3a0058_WYG_036-14a>¶
　　殺其母立所名子為太子後呂氏滅后廢處北宮¶
　　武帝陳后長公主嫖女初武帝為太子長主有力¶
　　取長主女為妃及帝即位擅寵驕貴十餘年無子¶
　　後以媚道覺廢處長門宮成帝許后平恩侯嘉女¶
　　元帝悼傷母恭哀后居位日淺而遭霍氏之辜(事/見)¶
　　(後/)故選嘉女以配太子成帝即位立為后常寵於¶
　　上後宮希得進見久之寵益衰後以媚道祝謔(音/詛)¶
　　廢處昭臺宫三后憑舊姻以進本欲隆戚里之恩¶
<pb:KR3a0058_WYG_036-14b>¶
　　而驕恣怙寵秪速禍敗由其以親而不以徳故也¶
　　後漢則桓帝梁后亦然梁氏自順烈后(順帝/后)至此¶
　　凡二后矣后順烈女弟也時太后秉政而梁冀專¶
　　朝后獨得寵幸藉姊兄勢恣極奢靡及太后崩恩¶
　　愛稍衰后既無子潛懷怨忌每宮人孕育鮮得全¶
　　者冀誅追廢為貴人及晉之楊氏兩為帝后其禍¶
　　尤烈見後外屬事中親進之外又有以妃嬪進者¶
　　文帝元年有司請立皇后薄太后曰諸侯皆同姓¶
<pb:KR3a0058_WYG_036-15a>¶
　　立太子母為皇后即竇氏也竇生景帝古者天子¶
　　諸侯皆娶大國其國以娣姪從正妃死次妃攝行¶
　　内事而無有嗣升后夫人之位者故齊桓公葵丘¶
　　之盟毋以妾為妻魯公子荆之母嬖哀公將以為¶
　　夫人使宗人釁夏獻其禮對曰無之公怒曰女為¶
　　司宗立夫人國之大禮也何故無之對曰周公及¶
　　武王娶於薛孝惠娶於商(商宋/也)自桓以下娶于齊¶
　　此禮也則有若以妾為夫人則固無其禮也春秋¶
<pb:KR3a0058_WYG_036-15b>¶
　　之世犯葵丘之盟者多矣獨宗人釁夏能守其禮¶
　　自漢文以後人主惟意所向不復議矣若魏文帝¶
　　將立郭貴嬪為后而中郎棧潛爭之唐明皇將立¶
　　武惠妃為后而御史潘好禮争之千數百年之間¶
　　能守此禮者又獨二臣為然餘則惟主意所欲且¶
　　習以為常無復議之者矣嗚呼禮之失久矣誠欲¶
　　重帝王之匹正風化之本其可茍乎¶
　　　　以上論謹選立之道臣按元祐中給事中兼¶
<pb:KR3a0058_WYG_036-16a>¶
　　　　侍講范祖禹言於宣仁聖烈皇后曰臣伏奉¶
　　　　詔㫖皇帝納后六禮令翰林學士御史中丞¶
　　　　兩省給舎與禮部太常寺同共詳議臣竊伏¶
　　　　思此乃國家大事萬世之本福祚所繫風化¶
　　　　所先自古聖王重之今陛下宜先知者有四¶
　　　　不可不謹也臣謹稽之上古參之後世為陛¶
　　　　下悉數而詳陳之一曰族姓二曰女徳三曰¶
　　　　隆禮四曰博議所謂族姓者臣聞古之帝王¶
<pb:KR3a0058_WYG_036-16b>¶
　　　　所以為昏姻者必大國諸侯先聖王之後勲¶
　　　　賢之裔不然則甥舅之國也不以微賤上敵¶
　　　　至尊故其福祚盛大子孫蕃昌昔黄帝娶於¶
　　　　西陵之女是為嫘祖為帝正妃其子孫皆有¶
　　　　天下五帝三王皆黄帝之後也舜娶帝堯之¶
　　　　二女釐降于為汭遂有天下大禹娶塗山是¶
　　　　生夏啓天下歸之子孫享國四百七十餘年¶
　　　　成湯娶于有莘氏子孫有天下六百餘年周¶
<pb:KR3a0058_WYG_036-17a>¶
　　　　之先祖后稷生於姜嫄世有賢妃太王娶太¶
　　　　姜是生王季王季娶太任是生文王文王娶¶
　　　　太姒其禮尤盛大雅歌之曰文定厥祥親迎¶
　　　　于渭造舟為梁不顯其光自古昏禮未有如¶
　　　　文王之盛也太姜炎帝之後也太任太昊之¶
　　　　後也太姒大禹之後也太姒生十子武王周¶
　　　　公皆聖人也其餘皆為顯諸侯周之子孫徧¶
　　　　于天下太姒之徳也詩人美文王之聖本由¶
<pb:KR3a0058_WYG_036-17b>¶
　　　　太任其詩曰思齊太任文王之母思媚周姜¶
　　　　京室之婦太姒嗣徽音則百斯男又曰刑于¶
　　　　寡妻至于兄弟以御于家邦言文王之化自¶
　　　　家及國以至天下也周南闗雎后妃之徳人¶
　　　　倫之始風化天下皆美太任太姒也武王亦¶
　　　　娶于姜是生成王周有天下三十餘世八百¶
　　　　餘年其基本葢由此也故族姓不可不貴所¶
　　　　謂女徳者臣聞三代之興皆有賢妃其亾也¶
<pb:KR3a0058_WYG_036-18a>¶
　　　　皆有嬖女夏之興也以塗山其亾也以末喜¶
　　　　商之興也以有娀其亾也以妲己周之興也¶
　　　　以姜嫄其亾也以褒姒此皆聖賢所紀詩書¶
　　　　所載垂之後世以為永鑑者秦漢以後婚姻¶
　　　　多不正無足取法惟後漢顯宗明徳馬后唐¶
　　　　太宗文徳長孫后皆有后徳出於勲賢之家¶
　　　　其餘敗亂足以為戒而已恭惟本朝太祖皇¶
　　　　帝以來家道正而人倫明厯世皆有聖后内¶
<pb:KR3a0058_WYG_036-18b>¶
　　　　徳之助自三代以來未有如本朝家法也皇¶
　　　　帝聖徳明茂睿質純粹天監在下必生聖女¶
　　　　以佑皇家惟陛下逺觀上古近鑑後世上思¶
　　　　天地宗廟之奉下為萬世子孫之計選卜窈¶
　　　　窕以母儀萬國表正六宫非有徳孰可以當¶
　　　　之然閨門之徳不可著見必視其世族觀其¶
　　　　祖考察其家風參以庶事亦可知也昔漢之¶
　　　　初大臣議欲立髙帝子齊王皆曰王母家駟¶
<pb:KR3a0058_WYG_036-19a>¶
　　　　鈞惡戾虎而冠者也代王母家薄氏君子長¶
　　　　者乃立代王是為文帝文帝為漢之賢主亦¶
　　　　由其母家仁善也故女徳不可不先所謂隆¶
　　　　禮者臣聞天子之與后猶天之與地日之與¶
　　　　月陽之與陰相須而後成者也孔子對魯哀¶
　　　　公曰古之為政愛人為大所以治愛人禮為¶
　　　　大所以治禮敬為大敬之至矣大昏為大大昏¶
　　　　至矣大昏既至冕而親迎親之也哀公曰冕¶
<pb:KR3a0058_WYG_036-19b>¶
　　　　而親迎不已重乎孔子愀然作色而對曰合¶
　　　　二姓之好以繼先聖之後以為天地宗廟社¶
　　　　稷之主君何謂已重乎葢深非之也臣今與¶
　　　　衆官討論講議皆約先王之禮參酌其宜不¶
　　　　為過隆願陛下勿以為疑進言者必曰天子¶
　　　　至尊無敵於天下不當行夫婦之禮臣謹按¶
　　　　禮冠昏惟有士禮而無天子諸侯之禮故三¶
　　　　代以來惟以士禮推而上之為天子諸侯之¶
<pb:KR3a0058_WYG_036-20a>¶
　　　　禮葢以成人之與夫婦自天子至於士則一¶
　　　　也臣竊聞親王宗室之間娶妻殊無齊體之¶
　　　　禮敬而親之之義天下豈有獨尊而無配偶¶
　　　　者哉至於鄙慝之禮或雜戎狄之俗或習委¶
　　　　巷之風下自士俗上流宫禁有涉于此者願¶
　　　　陛下一切屏絶之以正基本以先天下故禮¶
　　　　不可不隆所謂博議者臣聞古者天子聘后¶
　　　　上公逆之諸侯主之故春秋書祭公來遂逆¶
<pb:KR3a0058_WYG_036-20b>¶
　　　　王后于紀夫國有大事大臣不容不預聞也¶
　　　　昔慈聖光獻之立也吕夷簡定其議故其詔¶
　　　　曰覽上宰之敷言其册曰宗公鼎臣誦言于¶
　　　　朝先是茶商陳氏女亦預選擇王曾宋綬皆¶
　　　　以為言繼有言者遂罷陳氏仁宗所以為聖¶
　　　　者能從衆也進言者必曰此陛下家事非外¶
　　　　人所預自古誤人主者多由此言也天子以¶
　　　　四海為家中外之事孰非陛下家事大臣無¶
<pb:KR3a0058_WYG_036-21a>¶
　　　　不可預之理且陛下用一執政進一近臣必¶
　　　　欲協天下之望况立皇后以母天下乎臣恐¶
　　　　陛下一日降詔云立某氏為皇后則大臣雖¶
　　　　有所見亦難乎論議矣今陛下之所選擇莫¶
　　　　若出其姓氏宣問大臣若聖志既定而衆議¶
　　　　僉同則卜筮協從鬼神其依天人之意無不¶
　　　　同矣故議不可不博臣幸備勸講其職在以¶
　　　　帝王之事禆益聖徳故敢獻其所聞臣之愚¶
<pb:KR3a0058_WYG_036-21b>¶
　　　　誠惟中宮正位之後四海之内室家相慶則¶
　　　　宗社之福也臣謂自昔論擇后者未有若范¶
　　　　祖禹之詳備故著于篇以為法云¶
　¶
　¶
　¶
　¶
　大學衍義卷三十六¶
