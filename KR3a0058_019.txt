# -*- mode: mandoku-view; -*-
#+TITLE: 大學衍義
#+DATE: 2015-08-24 22:59:10.063712
#+PROPERTY: ID KR3a0058
#+PROPERTY: BASEEDITION WYG    
#+PROPERTY: JUAN 卷十九 
<pb:KR3a0058_WYG_019-1a>¶
欽定四庫全書¶
　大學衍義卷十九¶
　　　　　　　　　　　　宋　真徳秀　撰¶
　格物致知之要二¶
　　辨人材¶
　　　憸邪罔上之情(姦臣/)¶
初髙齊之末有魚龍山車等戲謂之㪚樂隋髙祖受禪¶
命牛𢎞定樂非正聲者悉放遣之煬帝以啓民可汗將¶
<pb:KR3a0058_WYG_019-1b>¶
來朝(啓民可汗突/厥之君也)欲以富樂誇之太常少卿裴藴希指¶
奏括天下周齊梁陳樂家子弟皆為樂户六品以下至¶
庶人有善樂者皆直太常於是四方㪚樂大集東京閲¶
之於芳華苑積翠池其後悉配太常置博士弟子以相¶
傳授樂工至三萬餘人西域諸胡多至張掖交市帝使¶
吏部侍郎裴矩掌之矩知帝好逺略諸商胡至者矩誘¶
訪諸國山川風俗上及庶人儀形服飾撰西域圗記三¶
卷入朝奏之且言諸國並因商人宻送誠欵願為臣妾¶
<pb:KR3a0058_WYG_019-2a>¶
若服而撫之渾厥可滅(謂吐谷渾突/厥二大國也)戎夏可壹帝大恱¶
日引矩至御坐親問西域事矩盛言胡中多諸珍寶吐¶
谷渾易可并吞帝於是慨然慕秦皇漢武之功甘心將¶
通西域四夷經畧咸以委之以矩為黃門侍郎復使至¶
張掖引致諸胡啗之以利勸令入朝自是西域諸胡往¶
來相繼所過郡縣疲於送迎糜費以萬萬計卒令中國¶
疲弊以至於亡皆矩之倡𨗳也¶
御史大夫裴縕與裴矩虞世基參掌樞宻善候伺人主¶
<pb:KR3a0058_WYG_019-2b>¶
微意所欲罪者則曲法煅成其罪所欲宥者則附從輕¶
典是後大小之獄皆以付藴藴甚機辯言若縣河或重¶
或輕皆由其口時人不能致詰¶
初内史侍郎薛道衡以才學有盛名久當樞要煬帝即¶
位道衡上髙祖文皇帝頌上覽之不恱曰道衡致美先¶
朝此魚藻之義也(魚藻大雅篇名/刺幽王思武王)將置之罪㑹議新令¶
不决道衡謂朝士曰向使髙熲不死令决當乆行(熲者/文帝)¶
(賢相煬/帝殺之)有人奏之帝怒付執法者推之裴藴奏道衡負¶
<pb:KR3a0058_WYG_019-3a>¶
材恃舊有無君之心論其罪名似如隠昧原其情意深¶
為悖逆帝曰公論其逆玅體本心遂令自盡天下寃之¶
帝稱裴矩之能謂羣臣曰裴矩大識朕意凡所陳奏皆¶
朕之成算未發之頃矩輒以聞自非奉國盡心孰能如¶
是是時矩與左翊衛大將軍宇文述内史侍郎虞世基¶
御史大夫裴藴光禄大夫郭衍皆以諂䛕有寵述善於¶
供奉容止便辟侍衛者皆取則焉郭衍嘗勸帝五日一¶
視朝曰無效髙祖空自勞苦帝益以為忠曰唯有郭衍¶
<pb:KR3a0058_WYG_019-3b>¶
心與朕同¶
帝問侍臣盗賊宇文述曰漸少帝曰比從來少㡬何對¶
曰不能什一納言蘇威曰臣非職司不知多少但患漸¶
近帝曰何謂也威曰他日賊據長白山今在汜水且往¶
日租賦丁役今皆何在豈非其人皆化為盗乎比見奏¶
賊多不以實遂使失於支計不時剪除又昔在鴈門許¶
罷征遼今復徴發賊何由息帝不恱而罷後又問伐髙¶
麗事威欲帝知天下多盗對曰今兹之役願不發兵但¶
<pb:KR3a0058_WYG_019-4a>¶
赦羣盗自可得數十萬遣之東征彼喜於免罪争務立¶
功髙麗可滅帝不懌威出御史大夫裴緼曰此大不遜¶
天下何處有多許賊帝曰老革多姦(老革猶/言老兵)以賊脅我¶
欲批其口且復隠忍藴知帝意遣人誣奏威罪令案驗¶
獄成除名為民¶
虞世基以帝惡聞賊盗諸將及郡縣有告敗求救者世¶
基皆抑損表狀不以實聞但云䑕竊狗盗郡縣捕逐行¶
當殄盡願陛下勿以介懐帝良以為然或杖其使者以¶
<pb:KR3a0058_WYG_019-4b>¶
為妄言由是盗賊徧海内陷沒州縣帝皆弗之知也楊¶
義臣破降河北賊數十萬列狀以聞帝歎曰我初不聞¶
賊頓如此義臣降賊何多也世基對曰小竊雖多未足¶
為慮義臣克之擁兵不少久在閫外此最非宜帝曰卿¶
言是也遽追義臣放㪚其兵賊由是復盛¶
煬帝旣幸江都以其子越王侗為東都留守(東都洛/陽也)李¶
宻帥衆逼東都(李宻叛/臣也)隋兵拒之敗走宻移檄數帝十¶
罪越王侗遣太常丞元善達間行賊中詣江都奏稱李¶
<pb:KR3a0058_WYG_019-5a>¶
宻有衆百萬圍逼東都若陛下速還烏合必㪚不然東¶
都決沒因歔欷嗚咽帝為之改容虞世基進曰越王年¶
少此輩誑之若如所言善達何縁來至帝乃勃然怒曰¶
善達小人敢廷辱我因使經賊中向東陽催運善達遂¶
為羣盗所殺是後人人杜口莫敢以賊聞世基容貌沈¶
審言多合意特為帝所親愛朝臣無與為比親黨慿之¶
鬻官賣獄賄賂公行其門如市由是朝野共疾怨之内¶
史舍人封徳彝託附世基宻為指畫宣行詔命諂順帝¶
<pb:KR3a0058_WYG_019-5b>¶
意羣臣表奏忤㫖者皆屏而不奏鞠獄用法多峻文深¶
詆論功行賞則抑削就薄故世基之寵日隆而隋政日¶
壊皆徳彜所為也(後宇文化及等反弑煬/帝虞世基裴緼亦被殺)¶
　　臣按隋煬不道罪浮於紂而藴矩世基諸臣則其¶
　　飛亷惡來也然今考之藴等所以眩惑其君者初¶
　　亡他技一惟逢迎上意而已知帝之耽嗜音樂也¶
　　則請括天下㪚樂百戲集于京師樂工至三萬餘¶
　　人於是帝之心蕩于鄭衛哇滛之聲而流連酣宴¶
<pb:KR3a0058_WYG_019-6a>¶
　　無有窮極矣知帝之好大喜功也則謂西域諸國¶
　　富於珍寶請招而誘之使入朝覲而渾厥可平於¶
　　是帝之心慨然欲為秦皇漢武之事而中國疲弊¶
　　日趨於亡矣知帝怒薛道衡進頌有諷刺之意則¶
　　組織其罪曰原其情意實為悖逆帝果悦之曰公¶
　　論其逆玅體本心以其能去已所惡也知帝之怠¶
　　於政事也則勸五日一視朝曰無效髙祖空自勞¶
　　苦帝果悦之曰惟有郭衍心與我同以其能順已¶
<pb:KR3a0058_WYG_019-6b>¶
　　所欲也其後盗賊四起知帝之意尤所惡聞則四¶
　　方表奏抑而不達曰天下何處有多許賊曰䑕竊¶
　　狗偷行且盡殄於是帝惑其言發怒於蘇威致疑¶
　　於楊義臣切齒於元善達而賊益猖熾不可復制¶
　　不一二年隋遂以亡原諸人之所以為此者欲以¶
　　保有寵禄爾而不知國事旣敗身無處所何寵禄¶
　　之可保耶即數人而論之虞世基者又姦之首佞¶
　　之魁也故魏徴嘗曰梁武偏信朱异以致臺城之¶
<pb:KR3a0058_WYG_019-7a>¶
　　辱隋煬偏信虞世基以致江都之禍夫二君之所¶
　　以信之者由其能適己之欲也孰知其所以適己¶
　　者祗以禍已歟昔伊尹之告太甲曰有言逆于汝¶
　　心必求諸道有言遜于汝志必求諸非道葢忠言¶
　　至論往往逆人主之心然揆之理而得則雖忤意¶
　　而當從姦言邪說往往順人主之志然揆之理而¶
　　悖則雖合意而當察人主知此則揣摩之姦不得¶
　　售而窺伺之計無所施矣¶
<pb:KR3a0058_WYG_019-7b>¶
唐髙宗將立武昭儀為后(昭儀婦官名也武/氏事見后徳篇)大臣切諌¶
禮部尚書許敬宗陰揣帝私即妄言曰田舍子䞉穫十¶
斛麥尚欲更故婦天子富有四海立一后謂之不可何¶
哉帝意遂定王后廢(王后髙/宗元妃)敬宗請削后家官爵廢太¶
子忠而立代王(代王武氏所生故/敬宗請立為太子)帝得所欲故詔敬宗¶
待詔武徳殿西闥俄拜侍中進中書令(侍中中書/皆宰相官)敬宗¶
於立后有助力知后鉗戾能固位以久已權乃陰連后¶
謀逐韓瑗來濟禇遂良殺梁王(即大子忠也廢/為梁王又殺之)長孫無¶
<pb:KR3a0058_WYG_019-8a>¶
忌上官儀(瑗濟遂良無忌皆當時賢相諌髙宗/立武后者也儀亦近臣得罪于武后)朝廷重¶
足事之威寵熾灼當時莫與比¶
　　臣按敬宗陰揣帝私使其君廢正后易太子殺顧¶
　　命大臣一舉而夫婦父子君臣之綱皆絶髙宗恱¶
　　之命以為相其後武氏得志改唐為周太宗子孫¶
　　屠翦㡬盡禍亂之酷古所未聞由髙宗以色為恱¶
　　而敬宗逢迎之也田舍之語鄙陋甚矣而髙宗乃¶
　　以是定議者由其合意故也意有所偏則姦邪得¶
<pb:KR3a0058_WYG_019-8b>¶
　　乗之而入可不戒哉¶
髙宗之為太子李義府為太子舍人嘗獻承華箴末云¶
佞䛕有類邪巧多方其萌不絶其害必彰義府又諂事¶
太子而文致若讜直者太子表之優詔賜帛¶
　　臣按姦邪巧人其品非一有言行俱邪者有以正¶
　　言飾邪行者言行俱邪者其惡易見以正言飾邪¶
　　行者其惡難知義府以諂事太子而獻箴之言乃¶
　　近於正此姦邪之尤者若徒以言取之豈不誤哉¶
<pb:KR3a0058_WYG_019-9a>¶
　　故聴言觀行者聖人垂世之大法也¶
髙宗立義府遷中書舍人為長孫無忌所惡奏斥壁州¶
司馬詔未下義府問計於舍人王徳儉徳儉者許敬宗¶
甥多智善揣事因曰武昭儀方有寵上欲立為后畏宰¶
相議未有以發之君能建白是轉禍為福也義府即叩¶
閣上表請廢后立昭儀帝恱召見與語賜珠一斛留復¶
侍武后已立義府與敬宗等相推轂濟其姦詐棄骨肉¶
大臣故后得肆意攘取威柄天子歛衽矣義府貌柔恭¶
<pb:KR3a0058_WYG_019-9b>¶
與人言嬉怡㣲笑而陰賊褊忌著于心(著直略反謂其/姦惡根著于心)¶
(也/)凡忤意者皆中傷之時號義府笑中刀又以柔而害¶
物號曰人猫未㡬拜中書侍郎同中書門下三品(唐宰/相名)¶
(也/)後又主選事無品鑒才谿壑之欲惟賄是利母妻諸¶
子賣官市獄門如沸湯¶
　　臣按義府以姦言易一身之富貴而賣唐家之社¶
　　稷吁可畏矣史氏形容其情態至今猶可想見夫¶
　　柔𡡾之人天資陰險未有不害物者也故孔子欲¶
<pb:KR3a0058_WYG_019-10a>¶
　　見剛者而逺佞人葢剛則果於為善而佞則忍于¶
　　為惡惟人主以孔門之法為取人之方庶乎免於¶
　　佞柔之惑矣¶
𤣥宗時李林甫為吏部侍郎時武惠妃寵傾後宫子夀¶
王愛尤盛(夀王瑁惠/妃所生)林甫因中人白妃願䕶夀王為萬¶
歳計妃徳之㑹韓休薦林甫有宰相才妃陰為助即拜¶
黃門侍郎同中書門下三品¶
　　臣按女子小人其類同者也故外廷姦臣多倚宫¶
<pb:KR3a0058_WYG_019-10b>¶
　　掖以自固而宫掖亦或結交於外廷以自助此林¶
　　甫所以願自效於惠妃而惠妃之所以薦林甫也¶
皇太子瑛鄂王琚光王瑶(三人皆/𤣥宗子)被譖帝欲廢之張九¶
齡切諌(九齡時/賢相)帝不悦林甫惘然私語中人曰天子家¶
事外人何與耶¶
　　臣按天子以四海為家凡中外孰非家事者而大¶
　　臣天子之家老凡中外事亦無不當與者焉自李¶
　　勣以此言贊髙宗廢王后以自結於武氏林甫效¶
<pb:KR3a0058_WYG_019-11a>¶
　　之又以此言贊明皇廢二子而自結於惠妃(事見/後齊)¶
　　(家/篇)姦臣用心欲逢其君之惡而杜絶諌者之言故¶
　　進斯語自是事闗宫掖人臣有議及之者人主必¶
　　咈然曰此吾家事爾外朝臣何與焉於是外官宫¶
　　妾始得以擅其斷制之權而外廷無敢争者其開¶
　　端自勣與林甫始葢萬世之罪人歟¶
開元中𤣥宗在東都欲還長安裴耀卿等建言(耀卿亦/時宰相)¶
農人場圃未畢須冬可還林甫陽蹇獨在後帝問故對¶
<pb:KR3a0058_WYG_019-11b>¶
曰臣非疾也願奏事二都本帝王東西宫車駕往幸何¶
所待時假令妨農獨赦所過租賦可也帝大恱即駕而¶
西¶
　　臣按天子之行千乗萬騎其所經厯豈無所妨裴¶
　　耀卿等請俟農隙是也而林甫覘知帝意亟欲還¶
　　都對同列而言又懼為其所折於是陽蹇在後而¶
　　獨進迎合之說其所以為是者欲諂𤣥宗而排耀¶
　　卿爾𤣥宗果為之大恱耀卿亦以是罷去姦人情¶
<pb:KR3a0058_WYG_019-12a>¶
　　態著在史册至今猶在人耳目吁可鄙哉¶
始張九齡由文學進(九齡當/時賢相)守正持重而林甫為人特¶
以便佞故得大任毎嫉九齡陰害之帝欲進朔方節度¶
使牛仙客實封九齡謂林甫封賞待名臣大功邊將一¶
上最豈可遽議(最謂功/伐也)要與公固爭林甫然許及進見¶
九齡極論而林甫抑黙退又漏其言仙客明日見帝泣¶
且辭帝滋欲賞仙客九齡持不可林甫為人言天子用¶
人何不可者帝聞善林甫不專也由是益疏薄九齡俄¶
<pb:KR3a0058_WYG_019-12b>¶
與耀卿俱罷政事¶
　　臣按汲黯嘗與公孫𢎞約共争事至上前而𢎞背¶
　　之黯斥其懐詐面䛕林甫之背九齡亦猶𢎞之背¶
　　黯也故黯九齡坐是廢斥而𢎞與林甫皆得志而¶
　　柄任焉其曰天子用人何不可者亦猶前所謂天¶
　　子家事外人何與凡皆𨗳人主以自專而勿䘏人¶
　　言也夫用人得失治亂所闗不得而失大臣所當¶
　　正救而謂惟其所用即無不可則前古帝王何不¶
<pb:KR3a0058_WYG_019-13a>¶
　　毎事自用而乃置諫爭輔弼之臣以自繩約耶自¶
　　昔小人順承其主則曰天子所為何所不可激怒¶
　　其主則曰貴為天子不得自由凡若是者皆伐國¶
　　之戈矛而迷主之酖毒也故林甫之言入而九齡¶
　　罷而治亂分其效葢可覩矣¶
張九齡罷林甫進兼中書令帝卒用其言殺三子(即皇/太子)¶
(瑛等/也)天下寃之大理卿徐嶠妄言大理獄殺氣盛烏雀¶
不敢棲今刑部斷死刑歳纔五十八而烏鵲巢獄户㡬¶
<pb:KR3a0058_WYG_019-13b>¶
至刑措羣臣賀帝而帝推功大臣封林甫晉國公¶
　　臣按孟子曰君子可欺以其方難罔以非其道明¶
　　皇一日殺三子此何景也而羣臣乃以㡬致刑措¶
　　賀在昔成康之世曷嘗有此耶是直以帝為盲聾¶
　　罔之以非其道也明皇誠反而思之吾有子不能¶
　　自保使臣下得譖而殺之彼烏鵲乃安其巢是以¶
　　天子之子欲為烏鵲不可得也則必赫然震怒罪¶
　　羣臣之欺罔者矣然林甫之輩敢於為此者度帝¶
<pb:KR3a0058_WYG_019-14a>¶
　　之聰明已衰方愛恱䛕佞必不能察其欺罔故也¶
　　明皇果喜而賞之林甫於是時必自喜其謀之中¶
　　而竊笑帝之易欺姦䛕䝉蔽愈無所忌矣臣前論¶
　　石顯之料元帝無一不中林甫之於明皇亦然故¶
　　為人君者必有以保養其聰明使佞邪小人不敢¶
　　有所侮而動不然未有不為其所玩者¶
帝將立太子林甫探帝意數稱道夀王而帝意自屬忠¶
王(忠王名璵/即肅宗也)夀王不得立太子旣定林甫恨謀不行且¶
<pb:KR3a0058_WYG_019-14b>¶
畏禍乃陽善韋堅堅太子妃兄也使任要職將覆其家¶
以搖東宫又因栁勣上杜良娣父有隣變事欲以及太¶
子皆不果未㡬使濟陽别駕魏林誣河西節度使王忠¶
嗣欲擁兵佐太子林甫曰太子宜知謀帝曰吾兒在内¶
安得與外人相聞此妄耳林甫數危太子太子自以謹¶
孝聞内外無惎(惎間/也)故飛語不得入¶
時楊國忠為監察御史林甫興韋堅等獄欲危太子以¶
國忠怙寵搏鷙可用倚之使按劾國忠乃惨文峭詆逮¶
<pb:KR3a0058_WYG_019-15a>¶
繫連年誣蔑致誅者百餘族度可以危太子者先林甫¶
意陷之皆中所欲¶
　　臣按林甫之所以相者賴惠妃之助也故前殺三¶
　　子後傾忠王凡皆為夀王地也幸明皇之志堅定¶
　　不移然猶三興大獄必欲動揺而後已葢肅宗之¶
　　立出於上意已不得攘以為功夀王立則已與惠¶
　　妃中外相倚富貴可以長保林甫之賊心如此幸¶
　　肅宗無過可指而東宫之位不揺異時中興帝室¶
<pb:KR3a0058_WYG_019-15b>¶
　　卒有頼焉殆天意相唐使林甫之計獨弗售于此¶
　　也不爾殆哉¶
林甫善刺上意(刺猶/探也)時帝春秋髙聴斷稍怠厭繩檢重¶
接對大臣及得林甫任之不疑林甫善養君欲自是深¶
居燕適沈蠱衽席主徳衰矣林甫毎奏請必先餉遺左¶
右審伺㣲㫖以固恩信至饔夫御婢皆所欵厚故天子¶
動静必具得之¶
　　臣按林甫善刺上意即石顯之能探人主㣲指也¶
<pb:KR3a0058_WYG_019-16a>¶
　　善養君欲即趙髙之勸二世肆意滛樂也餉遺左¶
　　右即寒浞之行媚于内王莽之事㫄側長御也昔¶
　　者姦臣各工其一而林甫獨兼焉是合石顯趙髙¶
　　寒浞王莽為一人也唐室由是㡬瀕于亡推原其¶
　　始由明皇之心先蕩故林甫得以入之也人主誠¶
　　能虛懐無我虛静少欲嚴内外之防杜私謁之禁¶
　　雖有姦臣豈能售其志哉禮曰王中心無為以守¶
　　至正夫惟一正可以御衆邪此人主守約之方也¶
<pb:KR3a0058_WYG_019-16b>¶
時詔天下士有一藝者皆得詣闕就選林甫恐士對詔¶
或斥已即建言士皆草茅未知禁忌徒以狂言亂聖聴¶
請悉委尚書省長官試問御史中丞監總而無一中程¶
者林甫因賀上以為野無遺才¶
　　臣按明君在上必廣至正之路以招賢能闢四達¶
　　之塗以徠忠讜則上無壅蔽之患而下無遺逸之¶
　　嗟此國家之利而非姦邪之便也葢賢材進則已¶
　　無所容言路開則罪無所隠故林甫於此曲為之¶
<pb:KR3a0058_WYG_019-17a>¶
　　沮梗焉旣以尚書長官試問之又以中丞監總之¶
　　雖有忠賢何由獲進宜其無一中程者而林甫方¶
　　以野無遺才賀其敢於欺罔豈不甚哉¶
咸寧太守趙奉璋得林甫二十餘條將言之林甫諷御¶
史捕繫奉璋劾妖言抵死¶
　　臣按姦臣之顓國必先布置私人使居權要之地¶
　　任擊搏之權而去其異已者然後得以肆行而無¶
　　忌當林甫時所用以為御史者必皆其黨與也故¶
<pb:KR3a0058_WYG_019-17b>¶
　　趙奉璋欲言其罪則林甫亟諷御史捕而殺之姦¶
　　臣之權至於能僇言者則無所不可者矣故明君¶
　　在上旣擇天下英賢委以股肱之任而又選公清¶
　　直亮之士使為耳目之官二者交舉其職而無阿¶
　　黨朋比之私則綱紀張治道立矣¶
林甫為相凡才望出巳右及為上所厚勢位將逼巳者¶
必百計去之尤忌文學之士或陽與之善啗以甘言而¶
陰陷之世謂林甫口有蜜腹有劔上嘗陳樂於勤政樓¶
<pb:KR3a0058_WYG_019-18a>¶
下垂簾觀之兵部侍郎盧絢謂上已起按轡過樓下絢¶
風標清粹上深歎其藴藉林甫嘗厚以金帛賂上左右¶
上舉動必知之乃召絢子弟語曰尊君素望清崇今交¶
廣藉才聖上欲以尊君為之可乎若憚逺行則左遷不¶
然以賔詹分務東洛亦優賢之選也絢懼遂乞賔詹上¶
又嘗問嚴挺之安在是人亦可用挺之時為絳州刺史¶
林甫退召挺之弟損之諭以上待尊兄意甚厚盍為見¶
上之策奏稱風疾求還京師就醫挺之從之林甫以其¶
<pb:KR3a0058_WYG_019-18b>¶
奏白上云挺之老疾宜且授之㪚秩使便醫藥上歎咤¶
久之以為詹事¶
　　臣按書稱四凶之罪曰象恭滔天而已曰巧言令¶
　　色孔壬而已堯能知之而舜能去之所以為聖也¶
　　林甫於數者之惡葢悉兼之而明皇不能察者欲¶
　　汨之也詩曰盗言孔甘惟言之甘故人䝉其害而¶
　　不知此所以為盗也林甫之口有蜜腹有劒所以¶
　　為國之大賊乎傳曰苦言藥也甘言疾也使明皇¶
<pb:KR3a0058_WYG_019-19a>¶
　　能知苦言之為藥甘言之為疾九齡不去林甫不¶
　　相則雖有禄山能為難乎故内有衣冠之盗然後¶
　　外有干戈之盗然則衣冠之盗將何以察之曰眡¶
　　其言之甘苦而已矣葢未有正人而甘其言亦未¶
　　有邪人而能苦其言者也林甫旣以此誤其君又¶
　　以此誤其同列盧絢之賔詹嚴挺之之養疾皆以¶
　　甘言誤之而實加擯廢焉亦猶以甘言誤明皇陷¶
　　之於播遷之辱也吁可畏哉¶
<pb:KR3a0058_WYG_019-19b>¶
林甫居相位固寵市權蔽欺天子耳目諌官皆持禄養¶
資無敢正言者補闕杜璡再上書言政事斥為下邽令¶
因以語動其餘曰明主在上羣臣將順不暇亦何所論¶
君等不見立仗馬乎終日無聲而飫三品芻豆一鳴則¶
黜之矣後雖欲不鳴得乎由是諌争路絶¶
　　臣按姦臣顓國必先壅塞言路使人主惸然孤立¶
　　於上而盲然無覩於外然後得以恣其所欲為大¶
　　而篡國小而顓政無不可者故正先死而趙髙肆¶
<pb:KR3a0058_WYG_019-20a>¶
　　王章僇而王鳳熾杜璡斥而林甫橫為人主者可¶
　　不監哉¶
貞觀以來任蕃將者如阿史那社尒契苾何力皆以忠¶
力奮然猶不為上將皆大臣總制之故上有餘權以制¶
於下先天開元中(睿宗𤣥/宗年號)若薛訥郭元振張說等自節¶
度使入相天子林甫疾儒臣以方畧積邊勞且大任欲¶
杜其本以久其權即說帝曰以陛下雄材國家富彊而¶
夷狄未滅者由文吏為將憚矢石不身先不如用蕃將¶
<pb:KR3a0058_WYG_019-20b>¶
彼生而雄養馬上長行陳天然性也若陛下感而用之¶
必先死夷狄不足圗也帝然之因以安思順代林甫領¶
節度而擢安禄山髙仙芝哥舒翰等專為大將林甫利¶
其虜也無入相之資故禄山得專三道勁兵處十四年¶
不徙天子安林甫策不疑也卒稱兵蕩覆天下王室遂¶
㣲¶
　　臣按一言喪邦者昔聞之矣一言而遺禍數百載¶
　　者有之乎曰有之如林甫之請任蕃將是也葢自¶
<pb:KR3a0058_WYG_019-21a>¶
　　禄山反唐㡬亡肅宗雖崎嶇中興而兩河之地半¶
　　為降虜所有更相傳襲終唐之世不能取蕃鎭跋¶
　　扈動輒舉兵内嚮唐卒以是失天下五代之亂生¶
　　人肝腦盡矣至于本朝然後收方鎮之權天下合¶
　　于一自天寶末迄建隆初凡二百有七年推原禍¶
　　本由林甫以蕃將代儒將故也彼其用心不過欲¶
　　杜節度使入相之階以久已權而中國板蕩生民¶
　　塗炭遂自兹始自昔姦臣之禍天下未有若是其¶
<pb:KR3a0058_WYG_019-21b>¶
　　酷者也¶
上晚年自恃承平以為天下無復可憂遂深居禁中專¶
以聲色自娛悉委政事於林甫林甫媚事左右迎合上¶
意以固其寵杜塞言路掩蔽聰明以成其姦妬賢嫉能¶
排抑勝己以保其位屢起大獄誅逐貴臣以張其勢自¶
皇太子以下畏之側足凡在相位十九年養成天下之¶
亂而上不之悟¶
　　臣按此唐舊史論林甫之語也林甫心迹盡於此¶
<pb:KR3a0058_WYG_019-22a>¶
　　矣¶
楊國忠者太眞妃之從祖兄也其妹虢國夫人居中用¶
事帝所好惡國忠必探知其㣲帝以為能¶
　　臣按女子小人表裏交煽者危國亡家之本前葢¶
　　屢言之矣若國忠者身旣用事於外其妺又用事¶
　　于中宜其能深探動息阿意迎合而帝以為能也¶
國忠為宰相便佞專徇帝嗜欲不顧天下成敗知帝雅¶
意事邉故身調兵食取習文簿惡吏任之軍凡須索快¶
<pb:KR3a0058_WYG_019-22b>¶
成其手¶
　　臣按明皇前任林甫後任國忠二人之操術略同¶
　　大抵徇帝之欲而已知帝有意於邉事也則身調¶
　　兵食任惡吏以掌文簿茍取集事他不遑䘏也雖¶
　　然使明皇無縱欲之念雖姦臣其能窺所欲而徇¶
　　之乎故曰人君之心正則朝廷百官無敢不正者¶
南詔質子閤羅鳳亡去帝欲討之國忠薦鮮于仲通為¶
蜀郡長史率兵六萬討之戰瀘川舉軍沒獨仲通挺身¶
<pb:KR3a0058_WYG_019-23a>¶
免國忠匿其敗更叙戰功使白衣領職¶
劒南節度李宓將兵七萬擊南詔閤羅鳯誘之深入宓¶
被擒全軍皆沒國忠隠其敗更以㨗聞並發中國兵討¶
之前後死者㡬二十萬人無敢言¶
　　臣按記曰四方有敗必先知之此之謂民之父母¶
　　明皇末年委政國忠雲南喪師至二十萬而國忠¶
　　反以㨗聞明皇至是塊然尸位猶土木偶人矣姦¶
　　臣敢於䝉蔽如此為人主者其可不以天下為視¶
<pb:KR3a0058_WYG_019-23b>¶
　　聴哉¶
上憂雨傷禾國忠取禾之善者獻之曰雨雖多不傷稼¶
也上以為然扶風太守房琯言所部水災國忠使御史¶
推之是歳天下無敢言災者¶
　　臣按忠臣之心惟恐人君不畏災異魏相之以逆¶
　　賊風雨告宣帝是也姦臣之心惟恐人主知畏災¶
　　異國忠謂霖雨不害稼以欺明皇是也葢人主知¶
　　畏天災必求巳過必更弊政必去小人此忠臣之¶
<pb:KR3a0058_WYG_019-24a>¶
　　所樂而姦臣之所不便也故其操術不同如此近¶
　　世王安石遂有天災不足畏之語吁莫大於天莫¶
　　神於天而猶不足畏則尊居人上復何所憚耶嫚¶
　　天欺君其罪不在國忠下可勝誅哉¶
安禄山專制三道陰蓄異志殆將十年以上待之厚欲¶
待上晏駕然後作亂㑹楊國忠與禄山不相恱屢言禄¶
山且反上不聴國忠數以事激之欲其速反以取信於¶
上禄山由是决意遂反發所部兵十五萬衆以討國忠¶
<pb:KR3a0058_WYG_019-24b>¶
為名上召宰相謀之國忠揚揚有徳色曰今反者獨禄¶
山耳將士皆不欲也不過旬日必傳首詣行在上以為¶
然大臣相顧失色¶
　　臣按禄山之所以反者由林甫養成之而國忠激¶
　　發之也國忠身為大臣而激賊使發者果何為哉¶
　　欲人主信其言之驗而自保寵禄故也葢姦臣之¶
　　心茍可以為己之利者雖危國家覆宗社而不顧¶
　　吁可畏哉方是時禄山長驅向闕聲震河洛而國¶
<pb:KR3a0058_WYG_019-25a>¶
　　忠猶進諂言以惑上聴其志亦以取恱爾而馬嵬¶
　　之變身首殊分家族殄滅寵禄果可保耶祗足為¶
　　姦臣之戒而已¶
　　　　以上論憸邪罔上之情¶
　¶
　¶
　¶
　¶
<pb:KR3a0058_WYG_019-25b>¶
　¶
　¶
　¶
　¶
　¶
　¶
　¶
　大學衍義卷十九¶
